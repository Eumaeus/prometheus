<?xml version="1.0" encoding="UTF-8"?><?xml-model href="http://www.tei-c.org/release/xml/tei/custom/schema/relaxng/tei_all.rng" schematypens="http://relaxng.org/ns/structure/1.0"?><TEI xmlns="http://www.tei-c.org/ns/1.0">
 <teiHeader type="text">
  <fileDesc>
   <titleStmt>
    <title type="work" n="PB">Prometheus Bound</title>
    <title type="sub">Machine readable text</title>
    <author n="Aesch.">Aeschylus</author>
   </titleStmt>
  <publicationStmt>
   <p>Hermann 1852</p>
  </publicationStmt>
  <sourceDesc default="false">
   <biblStruct default="false">
    <monogr>
     <author>Hermann</author>
     <title>Aeschyli Tragoediae: cum incerti poetae Prometheo</title>
     <imprint>
      <date>1852</date>
     </imprint>
    </monogr>
   </biblStruct>
  </sourceDesc>
  </fileDesc>
  <profileDesc>
   <langUsage default="false">
    <language ident="grc">Greek</language>
    <language ident="lat">Latin</language>
   </langUsage>
  </profileDesc>
 </teiHeader>
 <text xml:lang="grc">
  <body>

 <l n="1">Χθονὸς μὲν εἰς τηλουρὸν ἥκομεν πέδον , </l>
 <l n="2">Σκύθην ἐς οἷμον , ἄβροτον εἰς ἐρημίαν . </l>
 <l n="3">Ἥφαιστε , σοὶ δὲ χρὴ μέλειν ἐπιστολὰς </l>
 <l n="4">ἅς σοι πατὴρ ἐφεῖτο , τόνδε πρὸς πέτραις </l>
 <l n="5">ὑψηλοκρήμνοις τὸν λεωργὸν ὀχμάσαι </l>
 <l n="6">ἀδαμαντίνων δεσμῶν ἐν ἀρρήκτοις πέδαις . </l>
 <l n="7">τὸ σὸν γὰρ ἄνθος , παντέχνου πυρὸς σέλας , </l>
 <l n="8">θνητοῖσι κλέψας ὤπασεν . τοιᾶσδέ τοι </l>
 <l n="9">ἁμαρτίας σφὲ δεῖ θεοῖς δοῦναι δίκην , </l>
 <l n="10">ὡς ἂν διδαχθῇ τὴν Διὸς τυραννίδα </l>
 <l n="11">στέργειν , φιλανθρώπου δὲ παύεσθαι τρόπου . </l>
 <l n="12">Κράτος Βία τε , σφῷν μὲν ἐντολὴ Διὸς </l>
 <l n="13">ἔχει τέλος δὴ κοὐδὲν ἐμποδὼν ἔτι · </l>
 <l n="14">ἐγὼ δ᾽ ἄτολμός εἰμι συγγενῆ θεὸν </l>
 <l n="15">δῆσαι βίᾳ φάραγγι πρὸς δυσχειμέρῳ . </l>
 <l n="16">πάντως δ᾽ ἀνάγκη τῶνδέ μοι τόλμαν σχεθεῖν · </l>
 <l n="17">ἐξωριάζειν γὰρ πατρὸς λόγους βαρύ . </l>
 <l n="18"> τῆς ὀρθοβούλου θέμιδος αἰπυμῆτα παῖ , </l>
 <l n="19">ἄκοντά σ᾽ ἄκων δυσλύτοις χαλκεύμασιν </l>
 <l n="20">προσπασσαλεύσω τῷδ᾽ ἀπανθρώπῳ πάγῳ </l>
 <l n="21">ἵν᾽ οὔ τε φωνὴν οὔ τε του μορφὴν βροτῶν </l>
 <l n="22">ὄψει , σταθευτὸς δ᾽ ἡλίου φοίβῃ φλογὶ </l>
 <l n="23">χροιᾶς ἀμείψεις ἄνθος . ἀσμένῳ δέ σοι </l>
 <l n="24">ἡ ποικιλείμων νὺξ ἀποκρύψει φάος , </l>
 <l n="25">πάχνην θ᾽ ἑῴαν ἥλιος σκεδᾷ πάλιν · </l>
 <l n="26">ἀεὶ δὲ τοῦ παρόντος ἀχθηδὼν κακοῦ </l>
 <l n="27">τρύσει σ᾽ · ὁ λωφήσων γὰρ οὐ πέφυκέ πω . </l>
 <l n="28"> τοιαῦτ᾽ ἐπηύρω τοῦ φιλανθρώπου τρόπου . </l>
 <l n="29">θεὸς θεῶν γὰρ οὐχ ὑποπτήσσων χόλον </l>
 <l n="30">βροτοῖσι τιμὰς ὤπασας πέρα δίκης . </l>
 <l n="31">ἀνθ᾽ ὧν ἀτερπῆ τήνδε φρουρήσεις πέτραν </l>
 <l n="32">ὀρθοστάδην , ἄυπνος , οὐ κάμπτων γόνυ · </l>
 <l n="33">πολλοὺς δ᾽ ὀδυρμοὺς καὶ γόους ἀνωφελεῖς </l>
 <l n="34">φθέγξει · Διὸς γὰρ δυσπαραίτητοι φρένες . </l>
 <l n="35">ἅπας δὲ τραχὺς ὅστις ἂν νέον κρατῇ . </l>
 <l n="36">εἶεν , τί μέλλεις καὶ κατοικτίζει μάτην ; </l>
 <l n="37">τί τὸν θεοῖς ἔχθιστον οὐ στυγεῖς θεόν , </l>
 <l n="38">ὅστις τὸ σὸν θνητοῖσι προὔδωκεν γέρας ; </l>
 <l n="39">τὸ συγγενές τοι δεινὸν ἥ θ᾽ ὁμιλία . </l>
 <l n="40">σύμφημ᾽ · ἀνηκουστεῖν δὲ τῶν πατρὸς λόγων </l>
 <l n="41">οἷόν τε πῶς ; οὐ τοῦτο δειμαίνεις πλέον ; </l>
 <l n="42">ἀεί γε δὴ νηλὴς σὺ καὶ θράσους πλέως . </l>


<!-- Got to here -->
 <l n="43">ἄκος γὰρ οὐδὲν τόνδε θρηνεῖσθαι . σὺ δὲ </l>
 <l n="44">τὰ μηδὲν ὠφελοῦντα μὴ πόνει μάτην . </l>
 <l n="45">ὦ πολλὰ μισηθεῖσα χειρωναξία . </l>



 <l n="46">τί νιν στυγεῖς ; πόνων γὰρ ὡς ἁπλῷ λόγῳ </l>
 <l n="47">τῶν νῦν παρόντων οὐδὲν αἰτία τέχνη . </l>



 <l n="48">ἔμπας τις αὐτὴν ἄλλος ὤφελεν λαχεῖν . </l>



 <l n="49">ἅπαντ᾽ ἐπαχθῆ πλὴν θεοῖσι κοιρανεῖν · </l>
 <l n="50">ἐλεύθερος γὰρ οὔτις ἐστὶ πλὴν
 Διός . </l>



 <l n="51">ἔγνωκα τοῖσδε κοὐδὲν ἀντειπεῖν ἔχω . </l>



 <l n="52">οὔκουν ἐπείξῃ τῷδε δεσμὰ περιβαλεῖν , </l>
 <l n="53">ὡς μή σ᾽ ἐλινύοντα προσδερχθῇ πατήρ ; </l>



 <l n="54">καὶ δὴ πρόχειρα ψάλια δέρκεσθαι πάρα . </l>



 <l n="55">βαλών νιν ἀμφὶ χερσὶν ἐγκρατεῖ
 σθένει </l>
 <l n="56">ῥαιστῆρι θεῖνε , πασσάλευε πρὸς πέτραις . </l>



 <l n="57">περαίνεται δὴ κοὐ ματᾷ τοὔργον τόδε . </l>



 <l n="58">ἄρασσε μᾶλλον , σφίγγε , μηδαμῇ χάλα . </l>
 <l n="59">δεινὸς γὰρ εὑρεῖν κἀξ ἀμηχάνων πόρον . </l>



 <l n="60">ἄραρεν ἥδε γ᾽ ὠλένη δυσεκλύτως . </l>




 <l n="61">καὶ τήνδε νῦν πόρπασον ἀσφαλῶς , ἵνα </l>
 <l n="62">μάθῃ σοφιστὴς ὢν Διὸς νωθέστερος . </l>



 <l n="63">πλὴν τοῦδ᾽ ἂν οὐδεὶς ἐνδίκως μέμψαιτό
 μοι . </l>



 <l n="64">ἀδαμαντίνου νῦν σφηνὸς αὐθάδη γνάθον </l>
 <l n="65">στέρνων διαμπὰξ πασσάλευ᾽
 ἐρρωμένως . </l>



 <l n="66">αἰαῖ , Προμηθεῦ , σῶν ὑπερστένω πόνων . </l>



 <l n="67">σὺ δ᾽ αὖ κατοκνεῖς τῶν Διός τ᾽ ἐχθρῶν
 ὕπερ </l>
 <l n="68">στένεις ; ὅπως μὴ σαυτὸν οἰκτιεῖς ποτε . </l>



 <l n="69">ὁρᾷς θέαμα δυσθέατον ὄμμασιν . </l>



 <l n="70">ὁρῶ κυροῦντα τόνδε τῶν ἐπαξίων . </l>
 <l n="71">ἀλλ᾽ ἀμφὶ πλευραῖς μασχαλιστῆρας βάλε . </l>



 <l n="72">δρᾶν ταῦτ᾽ ἀνάγκη , μηδὲν ἐγκέλευ᾽ ἄγαν . </l>



 <l n="73">ἦ μὴν κελεύσω κἀπιθωύξω γε πρός . </l>
 <l n="74">χώρει κάτω , σκέλη δὲ κίρκωσον βίᾳ . </l>



 <l n="75">καὶ δὴ πέπρακται τοὔργον οὐ μακρῷ
 πόνῳ . </l>



 <l n="76">ἐρρωμένως νῦν θεῖνε διατόρους πέδας · </l>
 <l n="77">ὡς οὑπιτιμητής γε τῶν ἔργων βαρύς . </l>



 <l n="78">ὅμοια μορφῇ γλῶσσά σου γηρύεται . </l>



 <l n="79">σὺ μαλθακίζου , τὴν δ᾽ ἐμὴν αὐθαδίαν </l>
 <l n="80">ὀργῆς τε τραχύτητα μὴ ᾽ πίπλησσέ
 μοι . </l>



 <l n="81">στείχωμεν , ὡς κώλοισιν ἀμφίβληστρ᾽
 ἔχει . </l>



 <l n="82">ἐνταῦθα νῦν ὕβριζε καὶ θεῶν γέρα </l>
 <l n="83">συλῶν ἐφημέροισι προστίθει . τί σοι </l>
 <l n="84">οἷοί τε θνητοὶ τῶνδ᾽ ἀπαντλῆσαι πόνων ; </l>
 <l n="85">ψευδωνύμως σε δαίμονες Προμηθέα </l>
 <l n="86">καλοῦσιν · αὐτὸν γάρ σε δεῖ προμηθέως , </l>
 <l n="87">ὅτῳ τρόπῳ τῆσδ᾽ ἐκκυλισθήσῃ τέχνης . </l>




 <l n="88">ὦ δῖος αἰθὴρ καὶ ταχύπτεροι πνοαί , </l>
 <l n="89">ποταμῶν τε πηγαί , ποντίων τε κυμάτων </l>
 <l n="90">ἀνήριθμον γέλασμα , παμμῆτόρ τε
 γῆ , </l>
 <l n="91">καὶ τὸν πανόπτην κύκλον ἡλίου καλῶ . </l>
 <l n="92">ἴδεσθέ μ᾽ οἷα πρὸς θεῶν πάσχω θεός . </l>
 <l n="93">δέρχθηθ᾽ οἵαις αἰκείαισιν </l>
 <l n="94">διακναιόμενος τὸν μυριετῆ </l>





 <l n="95">χρόνον ἀθλεύσω . </l>
 <l n="96">τοιόνδ᾽ ὁ νέος ταγὸς μακάρων </l>
 <l n="97">ἐξηῦρ᾽ ἐπ᾽ ἐμοὶ δεσμὸν ἀεικῆ . </l>
 <l n="98">φεῦ φεῦ , τὸ παρὸν τό τ᾽ ἐπερχόμενον </l>
 <l n="99">πῆμα στενάχω , πῇ ποτε μόχθων </l>
 <l n="100">χρὴ τέρματα τῶνδ᾽ ἐπιτεῖλαι . </l>

 <l n="101">καίτοι τί φημι ; πάντα προυξεπίσταμαι </l>
 <l n="102">σκεθρῶς τὰ μέλλοντ᾽ , οὐ δέ μοι
 ποταίνιον </l>
 <l n="103">πῆμ᾽ οὐδὲν ἥξει . τὴν πεπρωμένην δὲ
 χρὴ </l>
 <l n="104">αἶσαν φέρειν ὡς ῥᾷστα , γιγνώσκονθ᾽
 ὅτι </l>
 <l n="105">τὸ τῆς ἀνάγκης ἔστ᾽ ἀδήριτον
 σθένος . </l>
 <l n="106">ἀλλ᾽ οὔ τε σιγᾶν οὔ τε μὴ σιγᾶν τύχας </l>
 <l n="107">οἷόν τέ μοι τάσδ᾽ ἐστί . θνητοῖς γὰρ
 γέρα </l>
 <l n="108">πορὼν ἀνάγκαις ταῖσδ᾽ ἐνέζευγμαι
 τάλας . </l>
 <l n="109">ναρθηκοπλήρωτον δὲ θηρῶμαι πυρὸς </l>
 <l n="110">πηγὴν κλοπαίαν , ἣ διδάσκαλος
 τέχνης </l>
 <l n="111">πάσης βροτοῖς πέφηνε καὶ μέγας πόρος . </l>
 <l n="112">τοιῶνδε ποινὰς ἀμπλακημάτων τίνω </l>
 <l n="113">ὑπαιθρίοις δεσμοῖς πεπασσαλευμένος . </l>






 <l n="114">ἆ ἆ ἔα ἔα . </l>
 <l n="115">τίς ἀχώ , τίς ὀδμὰ προσέπτα μ᾽
 ἀφεγγής , </l>
 <l n="116">θεόσυτος , ἢ βρότειος , ἢ κεκραμένη ; </l>
 <l n="117">ἵκετο τερμόνιον ἐπὶ πάγον </l>
 <l n="118">πόνων ἐμῶν θεωρός , ἢ τί δὴ θέλων ; </l>
 <l n="119">ὁρᾶτε δεσμώτην με δύσποτμον θεόν </l>
 <l n="120">τὸν Διὸς ἐχθρόν , τὸν πᾶσι θεοῖς </l>






 <l n="121">δι᾽ ἀπεχθείας ἐλθόνθ᾽ ὁπόσοι </l>
 <l n="122">τὴν Διὸς αὐλὴν εἰσοιχνεῦσιν , </l>
 <l n="123">διὰ τὴν λίαν φιλότητα βροτῶν . </l>
 <l n="124">φεῦ φεῦ , τί ποτ᾽ αὖ κινάθισμα κλύω </l>
 <l n="125">πέλας οἰωνῶν ; αἰθὴρ δ᾽
 ἐλαφραῖς </l>
 <l n="126">πτερύγων ῥιπαῖς ὑποσυρίζει . </l>
 <l n="127">πᾶν μοι φοβερὸν τὸ προσέρπον . </l>








 <l n="128">μηδὲν φοβηθῇς · φιλία </l>
 <l n="128b">γὰρ ἅδε τάξις πτερύγων </l>
 <l n="129">θοαῖς ἁμίλλαις προσέβα </l>
 <l n="130">τόνδε πάγον , πατρῴας </l>
 <l n="131">μόγις παρειποῦσα φρένας . </l>
 <l n="132">κραιπνοφόροι δέ μ᾽ ἔπεμψαν αὖραι · </l>
 <l n="133">κτύπου γὰρ ἀχὼ χάλυβος </l>
 <l n="130b">διῇξεν ἄντρων μυχόν , ἐκ </l>
 <l n="134">δ᾽ ἔπληξέ μου τὰν θεμερῶπιν αἰδῶ · </l>
 <l n="135">σύθην δ᾽ ἀπέδιλος ὄχῳ πτερωτῷ . </l>






 <l n="136">αἰαῖ αἰαῖ , </l>
 <l n="137">τῆς πολυτέκνου Τηθύος ἔκγονα , </l>
 <l n="138">τοῦ περὶ πᾶσάν θ᾽ εἱλισσομένου </l>
 <l n="139">χθόν᾽ ἀκοιμήτῳ ῥεύματι παῖδες </l>
 <l n="140">πατρὸς , Ὠκεανοῦ , </l>
 <l n="141">δέρχθητ᾽ , ἐσίδεσθ᾽ οἵῳ δεσμῷ , </l>
 <l n="142">προσπορπατὸς τῆσδε φάραγγος </l>
 <l n="143">σκοπέλοις ἐν ἄκροις </l>
 <l n="143b">φρουρὰν ἄζηλον ὀχήσω . </l>






 <l n="144">λεύσσω , Προμηθεῦ · φοβερὰ </l>
 <l n="145">δ᾽ ἐμοῖσιν ὄσσοις ὀμίχλα </l>
 <l n="145a">προσῇξε πλήρης δακρύων </l>
 <l n="145b">σὸν δέμας εἰσιδούσᾳ </l>
 <l n="146">πέτραις προσαυαινόμενον </l>
 <l n="147">ταῖσδ᾽ ἀδαμαντοδέτοισι λύμαις . </l>
 <l n="148">νέοι γὰρ οἰακονόμοι </l>
 <l n="149">κρατοῦσ᾽ , Ὀλύμπου · νεοχμοῖς </l>
 <l n="150">δὲ δὴ νόμοις Ζεὺς ἀθέτως
 κρατύνει . </l>
 <l n="151">τὰ πρὶν δὲ πελώρια νῦν ἀιστοῖ . </l>






 <l n="152">εἰ γάρ μ᾽ ὑπὸ γῆν νέρθεν θ᾽ Ἅιδου </l>
 <l n="153">τοῦ νεκροδέγμονος εἰς ἀπέρατον </l>
 <l n="154">Τάρταρον ἧκεν , </l>
 <l n="155">δεσμοῖς ἀλύτοις ἀγρίως
 πελάσας , </l>
 <l n="156">ὡς μήτε θεὸς μήτε τις ἄλλος </l>
 <l n="157">τοῖσδ᾽ ἐπεγήθει . </l>
 <l n="158">νῦν δ᾽ αἰθέριον κίνυγμ᾽ ὁ τάλας </l>
 <l n="159">ἐχθροῖς ἐπίχαρτα πέπονθα . </l>






 <l n="160">τίς ὧδε τλησικάρδιος </l>
 <l n="161">θεῶν , ὅτῳ τάδ᾽ ἐπιχαρῆ ; </l>
 <l n="162">τίς οὐ ξυνασχαλᾷ κακοῖς </l>
 <l n="163">τεοῖσι , δίχα γε Διός ; ὁ δ᾽ ἐπικότως ἀεὶ </l>
 <l n="164">θέμενος ἄγναμπτον νόον </l>
 <l n="165">δάμναται Οὐρανίαν </l>
 <l n="166">γένναν , οὐ δὲ λήξει , πρὶν ἂν ἢ κορέσῃ κέαρ ἢ παλάμᾳ
 τινὶ </l>
 <l n="167">τὰν δυσάλωτον ἕλῃ τις ἀρχάν . </l>






 <l n="168">ἦ μὴν ἔτ᾽ ἐμοῦ , καίπερ κρατεραῖς </l>
 <l n="169">ἐν γυιοπέδαις αἰκιζομένου , </l>
 <l n="170">χρείαν ἕξει μακάρων πρύτανις , </l>
 <l n="171">δεῖξαι τὸ νέον βούλευμ᾽ ὑφ᾽ ὅτου </l>
 <l n="172">σκῆπτρον τιμάς τ᾽ ἀποσυλᾶται . </l>
 <l n="173">καί μ᾽ οὔτι μελιγλώσσοις πειθοῦς </l>
 <l n="174">ἐπαοιδαῖσιν θέλξει , στερεάς τ᾽ </l>
 <l n="175">οὔποτ᾽ ἀπειλὰς πτήξας τόδ᾽
 ἐγὼ </l>
 <l n="176">καταμηνύσω , </l>
 <l n="177">πρὶν ἂν ἐξ ἀγρίων δεσμῶν χαλάσῃ </l>
 <l n="178">ποινάς τε τίνειν </l>
 <l n="179">τῆσδ᾽ αἰκείας ἐθελήσῃ . </l>






 <l n="180">σὺ μὲν θρασύς τε καὶ πικραῖς </l>
 <l n="181">δύαισιν οὐδὲν ἐπιχαλᾷς , </l>
 <l n="182">ἄγαν δ᾽ ἐλευθεροστομεῖς . </l>
 <l n="183">ἐμὰς δὲ φρένας ἐρέθισε διάτορος φόβος · </l>
 <l n="184">δέδια δ᾽ ἀμφὶ σαῖς τύχαις , </l>
 <l n="185">πᾷ ποτε τῶνδε πόνων </l>
 <l n="186">χρή σε τέρμα κέλ - σαντ᾽ </l>
 <l n="187">ἐσιδεῖν · ἀκίχητα γὰρ ἤθεα καὶ
 κέαρ </l>
 <l n="188">ἀπαράμυθον ἔχει Κρόνου παῖς . </l>






 <l n="189">οἶδ᾽ ὅτι τραχὺς καὶ παρ᾽ ἑαυτῷ </l>
 <l n="190">τὸ δίκαιον ἔχων Ζεύς . ἀλλ᾽ ἔμπας 
 </l>
  <l n="191">[ὀίω] μαλακογνώμων </l>
 <l n="192">ἔσται ποθ᾽ , ὅταν ταύτῃ ῥαισθῇ · </l>
 <l n="193">τὴν δ᾽ ἀτέραμνον στορέσας ὀργὴν </l>
 <l n="194">εἰς ἀρθμὸν ἐμοὶ καὶ φιλότητα </l>
 <l n="195">σπεύδων σπεύδοντί ποθ᾽ ἥξει . </l>







 <l n="195a">πάντ᾽ ἐκκάλυψον καὶ γέγων᾽ ἡμῖν λόγον , </l>
 <l n="196">ποίῳ λαβών σε Ζεὺς ἐπ᾽ αἰτιάματι , </l>
 <l n="197">οὕτως ἀτίμως καὶ πικρῶς αἰκίζεται · </l>
 <l n="198">δίδαξον ἡμᾶς , εἴ τι μὴ βλάπτει λόγῳ . </l>



 <l n="199">ἀλγεινὰ μέν μοι καὶ λέγειν ἐστὶν τάδε , </l>
 <l n="200">ἄλγος δὲ σιγᾶν , πανταχῇ δὲ
 δύσποτμα . </l>
 <l n="201">ἐπεὶ τάχιστ᾽ ἤρξαντο δαίμονες χόλου </l>
 <l n="202">στάσις τ᾽ ἐν ἀλλήλοισιν ὠροθύνετο , </l>
 <l n="203">οἱ μὲν θέλοντες ἐκβαλεῖν ἕδρας Κρόνον , </l>
 <l n="204">ὡς Ζεὺς ἀνάσσοι δῆθεν , οἱ δὲ τοὔμπαλιν </l>
 <l n="205">σπεύδοντες , ὡς Ζεὺς μήποτ᾽ ἄρξειεν
 θεῶν , </l>
 <l n="206">ἐνταῦθ᾽ ἐγὼ τὰ λῷστα βουλεύων πιθεῖν </l>
 <l n="207">Τιτᾶνας , Οὐρανοῦ τε καὶ Χθονὸς τέκνα , </l>
 <l n="208">οὐκ ἠδυνήθην . αἱμύλας δὲ μηχανὰς </l>
 <l n="209">ἀτιμάσαντες καρτεροῖς φρονήμασιν </l>
 <l n="210">ᾤοντ᾽ ἀμοχθεὶ πρὸς βίαν τε
 δεσπόσειν · </l>
 <l n="211">ἐμοὶ δὲ μήτηρ οὐχ ἅπαξ μόνον Θέμις , </l>
 <l n="212">καὶ Γαῖα , πολλῶν ὀνομάτων μορφὴ μία , </l>
 <l n="213">τὸ μέλλον κραίνοιτο προυτεθεσπίκει , </l>
 <l n="214">ὡς οὐ κατ᾽ ἰσχὺν οὐ δὲ πρὸς τὸ καρτερόν </l>
 <l n="215">χρείη , δόλῳ δὲ τοὺς ὑπερσχόντας
 κρατεῖν . </l>
 <l n="216">τοιαῦτ᾽ ἐμοῦ λόγοισιν ἐξηγουμένου </l>
 <l n="217">οὐκ ἠξίωσαν οὐ δὲ προσβλέψαι τὸ πᾶν . </l>
 <l n="218">κράτιστα δή μοι τῶν παρεστώτων τότε </l>
 <l n="219">ἐφαίνετ᾽ εἶναι προσλαβόντα μητέρα </l>
 <l n="220">ἑκόνθ᾽ ἑκόντι Ζηνὶ
 συμπαραστατεῖν . </l>
 <l n="221">ἐμαῖς δὲ βουλαῖς Ταρτάρου μελαμβαθὴς </l>
 <l n="222">κευθμὼν καλύπτει τὸν παλαιγενῆ Κρόνον </l>
 <l n="223">αὐτοῖσι συμμάχοισι . τοιάδ᾽ ἐξ ἐμοῦ </l>
 <l n="224">ὁ τῶν θεῶν τύραννος ὠφελημένος </l>
 <l n="225">κακαῖσι ποιναῖς ταῖσδὲ μ᾽
 ἐξημείψατο . </l>
 <l n="226">ἔνεστι γάρ πως τοῦτο τῇ τυραννίδι </l>
 <l n="227">νόσημα , τοῖς φίλοισι μὴ πεποιθέναι . </l>
 <l n="228"> ὃ δ᾽ οὖν ἐρωτᾶτ᾽ , αἰτίαν καθ᾽ ἥντινα </l>
 <l n="229">αἰκίζεταί με , τοῦτο δὴ σαφηνιῶ . </l>
 <l n="230"> ὅπως τάχιστα τὸν πατρῷον ἐς
 θρόνον </l>
 <l n="231">καθέζετ᾽ , εὐθὺς δαίμοσιν νέμει γέρα </l>
 <l n="232">ἄλλοισιν ἄλλα καὶ διεστοιχίζετο </l>
 <l n="233">ἀρχήν · βροτῶν δὲ τῶν ταλαιπώρων λόγον </l>
 <l n="234">οὐκ ἔσχεν οὐδέν᾽ , ἀλλ᾽ ἀιστώσας γένος </l>
 <l n="235">τὸ πᾶν ἔχρῃζεν ἄλλο φιτῦσαι
 νέον . </l>
 <l n="236">καὶ τοῖσιν οὐδεὶς ἀντέβαινε πλὴν ἐμοῦ . </l>
 <l n="237">ἐγὼ δ᾽ ἐτόλμησ᾽ · ἐξελυσάμην βροτοὺς </l>
 <l n="238">τὸ μὴ διαρραισθέντας εἰς Ἅιδου μολεῖν . </l>
 <l n="239">τῷ τοι τοιαῖσδε πημοναῖσι κάμπτομαι , </l>
 <l n="240">πάσχειν μὲν ἀλγειναῖσιν , οἰκτραῖσιν δ᾽
 ἰδεῖν · </l>
 <l n="241">θνητοὺς δ᾽ ἐν οἴκτῳ προθέμενος , τούτου
 τυχεῖν </l>
 <l n="242">οὐκ ἠξιώθην αὐτός , ἀλλὰ νηλεῶς </l>
 <l n="243">ὧδ᾽ ἐρρύθμισμαι , Ζηνὶ δυσκλεὴς θέα . </l>




 <l n="244">σιδηρόφρων τε κἀκ πέτρας εἰργασμένος </l>
 <l n="245">ὅστις , Προμηθεῦ , σοῖσιν οὐ
 συνασχαλᾷ </l>
 <l n="246">μόχθοις · ἐγὼ γὰρ οὔ τ᾽ ἂν εἰσιδεῖν τάδε </l>
 <l n="247">ἔχρῃζον εἰσιδοῦσά τ᾽ ἠλγύνθην κέαρ . </l>



 <l n="248">καὶ μὴν φίλοις γ᾽  ἐλεινὸς εἰσορᾶν ἐγώ . </l>



 <l n="249">μή πού τι προύβης τῶνδε καὶ περαιτέρω ; </l>



 <l n="250">θνητούς γ᾽ ἔπαυσα μὴ προδέρκεσθαι
 μόρον . </l>



 <l n="251">τὸ ποῖον εὑρὼν τῆσδε φάρμακον νόσου ; </l>



 <l n="252">τυφλὰς ἐν αὐτοῖς ἐλπίδας κατῴκισα . </l>



 <l n="253">μέγ᾽ ὠφέλημα τοῦτ᾽ ἐδωρήσω βροτοῖς . </l>



 <l n="254">πρὸς τοῖσδε μέντοι πῦρ ἐγώ σφιν ὤπασα . </l>



 <l n="255">καὶ νῦν φλογωπὸν πῦρ ἔχουσ᾽
 ἐφήμεροι ; </l>



 <l n="256">ἀφ᾽ οὗ γε πολλὰς ἐκμαθήσονται τέχνας . </l>



  <l n="257">τοιοῖσδε δή σε Ζεὺς ἐπ᾽ αἰτιάμασιν - </l>



 <l n="258">αἰκίζεταί τε κοὐδαμῇ χαλᾷ κακῶν . </l>



 <l n="259">οὐ δ᾽ ἔστιν ἄθλου τέρμα σοι προκείμενον ; </l>



 <l n="260">οὐκ ἄλλο γ᾽ οὐδέν , πλὴν ὅταν κείνῳ
 δοκῇ . </l>



 <l n="261">δόξει δὲ πῶς ; τίς ἐλπίς ; οὐχ ὁρᾷς ὅτι </l>
 <l n="262">ἥμαρτες ; ὡς δ᾽ ἥμαρτες οὔ τ᾽ ἐμοὶ λέγειν </l>
 <l n="263">καθ᾽ ἡδονὴν σοί τ᾽ ἄλγος . ἀλλὰ ταῦτα μὲν </l>
 <l n="264">μεθῶμεν , ἄθλου δ᾽ ἔκλυσιν ζήτει τινά . </l>




 <l n="265">ἐλαφρὸν ὅστις πημάτων ἔξω πόδα </l>
 <l n="266">ἔχει παραινεῖν νουθετεῖν τε τὸν κακῶς </l>
 <l n="267">πράσσοντ᾽ · ἐγὼ δὲ ταῦθ᾽ ἅπαντ᾽
 ἠπιστάμην . </l>
 <l n="268">ἑκὼν ἑκὼν ἥμαρτον , οὐκ ἀρνήσομαι · </l>
 <l n="269">θνητοῖς ἀρήγων αὐτὸς ηὑρόμην πόνους . </l>
 <l n="270">οὐ μήν τι ποιναῖς γ᾽ ᾠόμην τοίαισί
 με </l>
 <l n="271">κατισχνανεῖσθαι πρὸς πέτραις
 πεδαρσίοις , </l>
 <l n="272">τυχόντ᾽ ἐρήμου τοῦδ᾽ ἀγείτονος πάγου . </l>
 <l n="273">καί μοι τὰ μὲν παρόντα μὴ δύρεσθ᾽ ἄχη , </l>
 <l n="274">πέδοι δὲ βᾶσαι τὰς προσερπούσας τύχας </l>
 <l n="275">ἀκούσαθ᾽ , ὡς μάθητε διὰ τέλους τὸ
 πᾶν . </l>
 <l n="276">πίθεσθέ μοι πίθεσθε , συμπονήσατε </l>
 <l n="277">τῷ νῦν μογοῦντι . ταὐτά τοι πλανωμένη </l>
 <l n="278">πρὸς ἄλλοτ᾽ ἄλλον πημονὴ προσιζάνει . </l>





 <l n="279">οὐκ ἀκούσαις ἐπεθώυξας </l>
 <l n="280">τοῦτο , Προμηθεῦ . </l>
 <l n="281">καὶ νῦν ἐλαφρῷ ποδὶ κραιπνόσυτον </l>
 <l n="282">θᾶκον προλιποῦσ᾽ , αἰθέρα θ᾽ ἁγνὸν </l>
 <l n="283">πόρον οἰωνῶν , ὀκριοέσσῃ </l>
 <l n="284">χθονὶ τῇδε πελῶ , τοὺς σοὺς δὲ πόνους </l>
 <l n="285">χρῄζω διὰ παντὸς ἀκοῦσαι . </l>





 <l n="286">ἥκω δολιχῆς τέρμα κελεύθου </l>
 <l n="287">διαμειψάμενος πρὸς σέ , Προμηθεῦ , </l>
 <l n="288">τὸν πτερυγωκῆ τόνδ᾽ οἰωνὸν </l>
 <l n="289">γνώμῃ στομίων ἄτερ εὐθύνων · </l>
 <l n="290">ταῖς σαῖς δὲ τύχαις , ἴσθι , 
 συναλγῶ . </l>
 <l n="291">τὸ τε γάρ με , δοκῶ , συγγενὲς οὕτως </l>
 <l n="292">ἐσαναγκάζει , </l>
 <l n="293">χωρίς τε γένους οὐκ ἔστιν ὅτῳ </l>
 <l n="294">μείζονα μοῖραν νείμαιμ᾽ ἢ σοί . </l>
 <l n="295">γνώσῃ δὲ τάδ᾽ ὡς ἔτυμ᾽ , οὐ δὲ
 μάτην </l>
 <l n="296">χαριτογλωσσεῖν ἔνι μοι · φέρε γὰρ </l>
 <l n="297">σήμαιν᾽ ὅ τι χρή σοι συμπράσσειν · </l>
 <l n="298">οὐ γάρ ποτ᾽ ἐρεῖς ὡς Ὠκεανοῦ </l>
 <l n="299">φίλος ἐστὶ βεβαιότερός σοι . </l>




 <l n="300">ἔα · τί χρῆμα λεύσσω ; καὶ σὺ δὴ πόνων
 ἐμῶν </l>
 <l n="301">ἥκεις ἐπόπτης ; πῶς ἐτόλμησας , λιπὼν </l>
 <l n="302">ἐπώνυμόν τε ῥεῦμα καὶ πετρηρεφῆ </l>
 <l n="303">αὐτόκτιτ᾽ ἄντρα , τὴν σιδηρομήτορα </l>
 <l n="304">ἐλθεῖν ἐς αἶαν ; ἦ θεωρήσων τύχας </l>
 <l n="305">ἐμὰς ἀφῖξαι καὶ συνασχαλῶν
 κακοῖς ; </l>
 <l n="306">δέρκου θέαμα , τόνδε τὸν Διὸς φίλον , </l>
 <l n="307">τὸν συγκαταστήσαντα τὴν τυραννίδα , </l>
 <l n="308">οἵαις ὑπ᾽ αὐτοῦ πημοναῖσι κάμπτομαι . </l>



 <l n="309">ὁρῶ , Προμηθεῦ , καὶ παραινέσαι γέ σοι </l>
 <l n="310">θέλω τὰ λῷστα , καίπερ ὄντι
 ποικίλῳ . </l>
 <l n="311">γίγνωσκε σαυτὸν καὶ μεθάρμοσαι τρόπους </l>
 <l n="312">νέους · νέος γὰρ καὶ τύραννος ἐν θεοῖς . </l>
 <l n="313">εἰ δ᾽ ὧδε τραχεῖς καὶ τεθηγμένους
 λόγους </l>
 <l n="314">ῥίψεις , τάχ᾽ ἄν σου καὶ μακρὰν ἀνωτέρω </l>
 <l n="315">θακῶν κλύοι Ζεύς , ὥστε σοι τὸν νῦν
 ὄχλον </l>
 <l n="316">παρόντα μόχθων παιδιὰν εἶναι δοκεῖν . </l>
 <l n="317">ἀλλ᾽ , ὦ ταλαίπωρ᾽ , ἃς ἔχεις ὀργὰς ἄφες , </l>
 <l n="318">ζήτει δὲ τῶνδε πημάτων ἀπαλλαγάς . </l>
 <l n="319">ἀρχαῖ᾽ ἴσως σοι φαίνομαι λέγειν τάδε · </l>
 <l n="320">τοιαῦτα μέντοι τῆς ἄγαν
 ὑψηγόρου </l>
 <l n="321">γλώσσης , Προμηθεῦ , τἀπίχειρα γίγνεται . </l>
 <l n="322">σὺ δ᾽ οὐδέπω ταπεινὸς οὐ δ᾽ εἴκεις
 κακοῖς , </l>
 <l n="323">πρὸς τοῖς παροῦσι δ᾽ ἄλλα προσλαβεῖν
 θέλεις . </l>
 <l n="324">οὔκουν ἔμοιγε χρώμενος διδασκάλῳ </l>
 <l n="325">πρὸς κέντρα κῶλον ἐκτενεῖς , ὁρῶν
 ὅτι </l>
 <l n="326">τραχὺς μόναρχος οὐ δ᾽ ὑπεύθυνος κρατεῖ . </l>
 <l n="327">καὶ νῦν ἐγὼ μὲν εἶμι καὶ πειράσομαι </l>
 <l n="328">ἐὰν δύνωμαι τῶνδέ σ᾽ ἐκλῦσαι πόνων . </l>
 <l n="329">σὺ δ᾽ ἡσύχαζε μη δ᾽ ἄγαν λαβροστόμει . </l>
 <l n="330">ἢ οὐκ οἶσθ᾽ ἀκριβῶς ὢν περισσόφρων
 ὅτι </l>
 <l n="331">γλώσσῃ ματαίᾳ ζημία προστρίβεται ; </l>




 <l n="332">ζηλῶ σ᾽ ὁθούνεκ᾽ ἐκτὸς αἰτίας κυρεῖς </l>
 <l n="333">τούτων μετασχεῖν καὶ τετολμηκὼς ἐμοί . </l>
 <l n="334">καὶ νῦν ἔασον μη δέ σοι μελησάτω . </l>
 <l n="335">πάντως γὰρ οὐ πείσεις νιν · οὐ γὰρ
 εὐπιθής . </l>
 <l n="336">πάπταινε δ᾽ αὐτὸς μή τι πημανθῇς ὁδῷ . </l>



 <l n="337">πολλῷ γ᾽ ἀμείνων τοὺς πέλας φρενοῦν
 ἔφυς </l>
 <l n="338">ἢ σαυτόν · ἔργῳ κοὐ λόγῳ τεκμαίρομαι . </l>
 
 <l n="340">ὁρμώμενον δὲ μηδαμῶς
 ἀντισπάσῃς . </l>
 <l n="341">αὐχῶ γὰρ αὐχῶ τήνδε δωρεὰν ἐμοὶ </l>
 <l n="342">δώσειν Δί᾽ , ὥστε τῶνδέ σ᾽ ἐκλῦσαι
 πόνων . </l>




 <l n="343">τὰ μὲν σ᾽ ἐπαινῶ κοὐδαμῇ λήξω ποτέ · </l>
 <l n="343b">προθυμίας γὰρ οὐδὲν ἐλλείπεις . 
 ἀτὰρ </l>
 <l n="344">μηδὲν πόνει . μάτην γὰρ οὐδὲν ὠφελῶν </l>
 <l n="345">ἐμοὶ πονήσεις , εἴ τι καὶ πονεῖν
 θέλεις . </l>
 <l n="346">ἀλλ᾽ ἡσύχαζε σαυτὸν ἐκποδὼν ἔχων · </l>
 <l n="347">ἐγὼ γὰρ οὐκ , εἰ δυστυχῶ , τοῦδ᾽ εἵνεκα </l>
 <l n="348">θέλοιμ᾽ ἂν ὡς πλείστοισι πημονὰς
 τυχεῖν . </l>
 <l n="349">οὐ δῆτ᾽ ἐπεί με καὶ κασιγνήτου τύχαι </l>
 <l n="350">τείρουσ᾽ Ἄτλαντος , ὃς πρὸς ἑσπέρους
 τόπους </l>
 <l n="351">ἕστηκε κίον᾽ οὐρανοῦ τε καὶ χθονὸς </l>
 <l n="352">ὤμοις ἐρείδων , ἄχθος οὐκ εὐάγκαλον . </l>
 <l n="353">τὸν γηγενῆ τε Κιλικίων οἰκήτορα </l>
 <l n="354">ἄντρων ἰδὼν ᾤκτιρα , δάιον τέρας </l>
 <l n="355">ἑκατογκάρανον πρὸς βίαν
 χειρούμενον </l>
  <l n="356">Τυφῶνα θοῦρον · πᾶσιν [ὅς] ἀντέστη θεοῖς , </l>
 <l n="357">σμερδναῖσι γαμφηλαῖσι συρίζων φόβον · </l>
 <l n="358">ἐξ ὀμμάτων δ᾽ ἤστραπτε γοργωπὸν
 σέλας , </l>
 <l n="359">ὡς τὴν Διὸς τυραννίδ᾽ ἐκπέρσων βίᾳ · </l>
 <l n="360">ἀλλ᾽ ἦλθεν αὐτῷ Ζηνὸς ἄγρυπνον
 βέλος , </l>
 <l n="361">καταιβάτης κεραυνὸς ἐκπνέων φλόγα , </l>
 <l n="362">ὃς αὐτὸν ἐξέπληξε τῶν ὑψηγόρων </l>
 <l n="363">κομπασμάτων . φρένας γὰρ εἰς αὐτὰς
 τυπεὶς </l>
 <l n="364">ἐφεψαλώθη κἀξεβροντήθη σθένος . </l>
 <l n="365">καὶ νῦν ἀχρεῖον καὶ παράορον
 δέμας </l>
 <l n="366">κεῖται στενωποῦ πλησίον θαλασσίου </l>
 <l n="367">ἰπούμενος ῥίζαισιν Αἰτναίαις ὕπο · </l>
 <l n="368">κορυφαῖς δ᾽ ἐν ἄκραις ἥμενος
 μυδροκτυπεῖ </l>
 <l n="369">Ἥφαιστος · ἔνθεν ἐκραγήσονταί ποτε </l>
 <l n="370">ποταμοὶ πυρὸς δάπτοντες ἀγρίαις
 γνάθοις </l>
 <l n="371">τῆς καλλικάρπου Σικελίας λευροὺς
 γύας · </l>
 <l n="372">τοιόνδε Τυφὼς ἐξαναζέσει χόλον </l>
 <l n="373">θερμοῖς ἀπλάτου βέλεσι πυρπνόου
 ζάλης , </l>
 <l n="374">καίπερ κεραυνῷ Ζηνὸς ἠνθρακωμένος . </l>
 <l n="375"> σὺ δ᾽ οὐκ ἄπειρος , οὐ δ᾽ ἐμοῦ
 διδασκάλου </l>
 <l n="376">χρῄζεις · σεαυτὸν σῷζ᾽ ὅπως ἐπίστασαι · </l>
 <l n="377">ἐγὼ δὲ τὴν παροῦσαν ἀντλήσω τύχην , </l>
 <l n="378">ἔστ᾽ ἂν Διὸς φρόνημα λωφήσῃ χόλου . </l>




 <l n="379">οὔκουν , Προμηθεῦ , τοῦτο γιγνώσκεις , ὅτι </l>
 <l n="380">ὀργῆς νοσούσης εἰσὶν ἰατροὶ
 λόγοι ; </l>



 <l n="381">ἐάν τις ἐν καιρῷ γε μαλθάσσῃ κέαρ </l>
 <l n="382">καὶ μὴ σφριγῶντα θυμὸν ἰσχναίνῃ βίᾳ . </l>



 <l n="383">ἐν τῷ προθυμεῖσθαι δὲ καὶ τολμᾶν τίνα </l>
 <l n="384">ὁρᾷς ἐνοῦσαν ζημίαν ; δίδασκέ με . </l>



 <l n="385">μόχθον περισσὸν κουφόνουν τ᾽
 εὐηθίαν . </l>



 <l n="386">ἔα με τῇδε τῇ νόσῳ νοσεῖν , ἐπεὶ </l>
 <l n="387">κέρδιστον εὖ φρονοῦντα μὴ φρονεῖν
 δοκεῖν . </l>



 <l n="388">ἐμὸν δοκήσει τἀμπλάκημ᾽ εἶναι τόδε . </l>



 <l n="389">σαφῶς μ᾽ ἐς οἶκον σὸς λόγος στέλλει
 πάλιν . </l>



 <l n="390">μὴ γάρ σε θρῆνος οὑμὸς εἰς ἔχθραν
 βάλῃ . </l>



 <l n="391">ἦ τῷ νέον θακοῦντι παγκρατεῖς ἕδρας ; </l>



 <l n="392">τούτου φυλάσσου μή ποτ᾽ ἀχθεσθῇ κέαρ . </l>



 <l n="393">ἡ σή , Προμηθεῦ , συμφορὰ διδάσκαλος . </l>



 <l n="394">στέλλου , κομίζου , σῷζε τὸν παρόντα
 νοῦν . </l>



 <l n="395">ὁρμωμένῳ μοι τόνδ᾽ ἐθώυξας
 λόγον . </l>
 <l n="396">λευρὸν γὰρ οἷμον αἰθέρος ψαίρει πτεροῖς </l>
 <l n="397">τετρασκελὴς οἰωνός · ἄσμενος δέ τἂν </l>
 <l n="398">σταθμοῖς ἐν οἰκείοισι κάμψειεν γόνυ . </l>








 <l n="399">στένω σε τᾶς οὐλομένας τύχας , Προμηθεῦ · </l>
 <l n="400">δακρυσίστακτα δ᾽ ἀπ᾽ ὄσσων </l>
 <l n="401">ῥαδινὰν λειβομένα ῥέος παρειὰν </l>
 <l n="402">νοτίοις ἔτεγξα παγαῖς · </l>
 <l n="403">ἀμέγαρτα γὰρ τάδε Ζεὺς </l>
 <l n="404">ἰδίοις νόμοις κρατύνων </l>
 <l n="405">ὑπερήφανον θεοῖς τοῖς </l>
 <l n="406">πάρος ἐνδείκνυσιν αἰχμάν . </l>






 <l n="407">πρόπασα δ᾽ ἤδη στονόεν λέλακε χώρα , </l>
 <l n="408">μεγαλοσχήμονά ἀρχαι - οπρεπῆ </l>
 <l n="409">  στένουσι τὰν σὰν </l>
 <l n="410">ξυνομαιμόνων τε τιμάν , </l>
 <l n="411">ὁπόσοι τ᾽ ἔποικον ἁγνᾶς </l>
 <l n="412">Ἀσίας ἕδος νέμονται , </l>
 <l n="413">μεγαλοστόνοισι σοῖς πή - μασι </l>
 <l n="414"> συγκάμνουσι θνατοί . </l>






 <l n="415">Κολχίδος τε γᾶς ἔνοικοι </l>
 <l n="416">παρθένοι , μάχας ἄτρεστοι , </l>
 <l n="417">καὶ Σκύθης ὅμιλος , οἳ γᾶς </l>
 <l n="418">ἔσχατον τόπον ἀμφὶ Μαι - ῶτιν </l>
 <l n="419">ἔχουσι λίμναν , </l>






 <l n="420">† Ἀραβίας τ᾽ ἄρειον ἄνθος , </l>
 <l n="421">ὑψίκρημνον οἳ πόλισμα </l>
 <l n="422">Καυκάσου πέλας νέμονται , </l>
 <l n="423">δάιος στρατός , ὀξυπρῴ - ροισι </l>
 <l n="424">βρέμων ἐν αἰχμαῖς . </l>






 <l n="425">† μόνον δὴ πρόσθεν ἄλλον ἐν πόνοις </l>
 <l n="426">δαμέντ᾽ ἀδαμαντοδέτοις </l>
 <l n="427">Τιτᾶνα λύμαις εἰσιδόμαν , θεόν , </l>
 <l n="428">Ἄτλαντος ὑπέροχον σθένος κραταιόν , </l>
 <l n="429">
  ὃς οὐράνιόν [τε] πόλον </l>
 <l n="430">νώτοις στέγων ὑποστενάζει . † </l>





  <l n="431">] βοᾷ δὲ πόντιος κλύδων </l>
 <l n="432">ξυμπίτνων , στένει βυθός , </l>
 <l n="433">κελαινὸς δ᾽ Ἄιδος ὑποβρέμει μυχὸς γᾶς , </l>
 <l n="434">παγαί θ᾽ ἁγνορύτων ποταμῶν </l>
 <l n="435">στένουσιν ἄλγος οἰκτρόν . </l>







 <l n="436">μή τοι χλιδῇ δοκεῖτε μη δ᾽ αὐθαδίᾳ </l>
 <l n="437">σιγᾶν με · συννοίᾳ δὲ δάπτομαι κέαρ , </l>
 <l n="438">ὁρῶν ἐμαυτὸν ὧδε προυσελούμενον . </l>
 <l n="439">καίτοι θεοῖσι τοῖς νέοις τούτοις γέρα </l>
 <l n="440">τίς ἄλλος ἢ ᾽ γὼ παντελῶς
 διώρισεν ; </l>
 <l n="441">ἀλλ᾽ αὐτὰ σιγῶ · καὶ γὰρ εἰδυίαισιν ἂν </l>
 <l n="442">ὑμῖν λέγοιμι · τἀν βροτοῖς δὲ πήματα </l>
 <l n="443">ἀκούσαθ᾽ , ὥς σφας νηπίους ὄντας τὸ
 πρὶν </l>
 <l n="444">ἔννους ἔθηκα καὶ φρενῶν ἐπηβόλους . </l>
 <l n="445">λέξω δέ , μέμψιν οὔτιν᾽ ἀνθρώποις
 ἔχων , </l>
 <l n="446">ἀλλ᾽ ὧν δέδωκ᾽ εὔνοιαν ἐξηγούμενος · </l>
 <l n="447"> οἳ πρῶτα μὲν βλέποντες ἔβλεπον μάτην , </l>
 <l n="448">κλύοντες οὐκ ἤκουον , ἀλλ᾽ ὀνειράτων </l>
 <l n="449">ἀλίγκιοι μορφαῖσι τὸν μακρὸν βίον </l>
 <l n="450">ἔφυρον εἰκῇ πάντα , κοὔτε
 πλινθυφεῖς </l>
 <l n="451">δόμους προσείλους , ᾖσαν , οὐ
 ξυλουργίαν · </l>
 <l n="452">κατώρυχες δ᾽ ἔναιον ὥστ᾽ ἀήσυροι </l>
 <l n="453">μύρμηκες ἄντρων ἐν μυχοῖς ἀνηλίοις . </l>
 <l n="454">ἦν δ᾽ οὐδὲν αὐτοῖς οὔ τε χείματος
 τέκμαρ </l>
 <l n="455">οὔ τ᾽ ἀνθεμώδους ἦρος οὔ τε
 καρπίμου </l>
 <l n="456">θέρους βέβαιον , ἀλλ᾽ ἄτερ γνώμης τὸ
 πᾶν </l>
 <l n="457">ἔπρασσον , ἔστε δή σφιν ἀντολὰς ἐγὼ </l>
 <l n="458">ἄστρων ἔδειξα τάς τε δυσκρίτους
 δύσεις . </l>
 <l n="459"> καὶ μὴν ἀριθμόν , ἔξοχον σοφισμάτων , </l>
 <l n="460">ἐξηῦρον αὐτοῖς , γραμμάτων τε
 συνθέσεις , </l>
 <l n="461">μνήμην ἁπάντων , μουσομήτορ᾽ ἐργάνην . </l>
 <l n="462">κἄζευξα πρῶτος ἐν ζυγοῖσι κνώδαλα </l>
 <l n="463">ζεύγλαισι δουλεύοντα σάγμασὶν θ᾽ , ὅπως </l>
 <l n="464">θνητοῖς μεγίστων διάδοχοι μοχθημάτων </l>
 <l n="465">γένοινθ᾽ , ὑφ᾽ ἅρμα τ᾽ ἤγαγον
 φιληνίους </l>
 <l n="466">ἵππους , ἄγαλμα τῆς ὑπερπλούτου χλιδῆς . </l>
 <l n="467">θαλασσόπλαγκτα δ᾽ οὔτις ἄλλος ἀντ᾽
 ἐμοῦ </l>
 <l n="468">λινόπτερ᾽ ηὗρε ναυτίλων ὀχήματα . </l>
 <l n="469"> τοιαῦτα μηχανήματ᾽ ἐξευρὼν τάλας </l>
 <l n="470">βροτοῖσιν , αὐτὸς οὐκ ἔχω σόφισμ᾽
 ὅτῳ </l>
 <l n="471">τῆς νῦν παρούσης πημονῆς ἀπαλλαγῶ . </l>




 <l n="472">πέπονθας αἰκὲς πῆμ᾽ · ἀποσφαλεὶς φρενῶν </l>
 <l n="473">πλανᾷ , κακὸς δ᾽ ἰατρὸς ὥς τις ἐς νόσον </l>
 <l n="474">πεσὼν ἀθυμεῖς καὶ σεαυτὸν οὐκ ἔχεις </l>
 <l n="475">εὑρεῖν ὁποίοις φαρμάκοις ἰάσιμος . </l>



 <l n="476">τὰ λοιπά μου κλύουσα θαυμάσῃ πλέον , </l>
 <l n="477">οἵας τέχνας τε καὶ πόρους ἐμησάμην . </l>
 <l n="478">τὸ μὲν μέγιστον , εἴ τις ἐς νόσον
 πέσοι , </l>
 <l n="479">οὐκ ἦν ἀλέξημ᾽ οὐδέν , οὔ τε βρώσιμον , </l>
 <l n="480">οὐ χριστόν , οὐ δὲ πιστόν , ἀλλὰ
 φαρμάκων </l>
 <l n="481">χρείᾳ κατεσκέλλοντο , πρίν γ᾽ ἐγώ
 σφισιν </l>
 <l n="482">ἔδειξα κράσεις ἠπίων ἀκεσμάτων , </l>
 <l n="483">αἷς τὰς ἁπάσας ἐξαμύνονται νόσους . </l>
 <l n="484">τρόπους τε πολλοὺς μαντικῆς ἐστοίχισα , </l>
 <l n="485">κἄκρινα πρῶτος ἐξ ὀνειράτων ἃ
 χρὴ </l>
 <l n="486">ὕπαρ γενέσθαι , κληδόνας τε δυσκρίτους </l>
 <l n="487">ἐγνώρισ᾽ αὐτοῖς ἐνοδίους τε συμβόλους · </l>
 <l n="488">γαμψωνύχων τε πτῆσιν οἰωνῶν σκεθρῶς </l>
 <l n="489">διώρισ᾽ , οἵτινές τε δεξιοὶ φύσιν </l>
 <l n="490">εὐωνύμους τε , καὶ δίαιταν
 ἥντινα </l>
 <l n="491">ἔχουσ᾽ ἕκαστοι , καὶ πρὸς ἀλλήλους
 τίνες </l>
 <l n="492">ἔχθραι τε καὶ στέργηθρα καὶ συνεδρίαι · </l>
 <l n="493">σπλάγχνων τε λειότητα , καὶ χροιὰν τίνα </l>
 <l n="494">ἔχουσ᾽ ἂν εἴη δαίμοσιν πρὸς ἡδονὴν </l>
 <l n="495">χολή , λοβοῦ τε ποικίλην
 εὐμορφίαν . </l>
 <l n="496">κνίσῃ τε κῶλα συγκαλυπτὰ καὶ μακρὰν </l>
 <l n="497">ὀσφῦν πυρώσας δυστέκμαρτον ἐς τέχνην </l>
 <l n="498">ὥδωσα θνητούς , καὶ φλογωπὰ σήματα </l>
 <l n="499">ἐξωμμάτωσα , πρόσθεν ὄντ᾽ ἐπάργεμα . </l>
 <l n="500">τοιαῦτα μὲν δὴ ταῦτ᾽ · ἔνερθε δὲ
 χθονὸς </l>
 <l n="501">κεκρυμμέν᾽ , ἀνθρώποισιν ὠφελήματα , </l>
 <l n="502">χαλκόν , σίδηρον , ἄργυρον , χρυσόν τε
 τίς </l>
 <l n="503">φήσειεν ἂν πάροιθεν ἐξευρεῖν ἐμοῦ ; </l>
 <l n="504">οὐδείς , σάφ᾽ οἶδα , μὴ μάτην φλύσαι
 θέλων . </l>
 <l n="505">βραχεῖ δὲ μύθῳ πάντα συλλήβδην
 μάθε , </l>
 <l n="506">πᾶσαι τέχναι βροτοῖσιν ἐκ Προμηθέως . </l>




 <l n="507">μή νυν βροτοὺς μὲν ὠφέλει καιροῦ πέρα , </l>
 <l n="508">σαυτοῦ δ᾽ ἀκήδει δυστυχοῦντος . ὡς ἐγὼ </l>
 <l n="509">εὔελπίς εἰμι τῶνδέ σ᾽ ἐκ δεσμῶν ἔτι </l>
 <l n="510">λυθέντα μηδὲν μεῖον ἰσχύσειν Διός . </l>



 <l n="511">οὐ ταῦτα ταύτῃ Μοῖρά πω τελεσφόρος </l>
 <l n="512">κρᾶναι πέπρωται , μυρίαις δὲ πημοναῖς </l>
 <l n="513">δύαις τε καμφθεὶς ὧδε δεσμὰ φυγγάνω · </l>
 <l n="514">τέχνη δ᾽ ἀνάγκης ἀσθενεστέρα μακρῷ . </l>



 <l n="515">τίς οὖν ἀνάγκης ἐστὶν
 οἰακοστρόφος ; </l>



 <l n="516">Μοῖραι τρίμορφοι μνήμονές τ᾽ Ἐρινύες </l>



 <l n="517">τούτων ἄρα Ζεύς ἐστιν ἀσθενέστερος ; </l>



 <l n="518">οὔκουν ἂν ἐκφύγοι γε τὴν πεπρωμένην . </l>



 <l n="519">τί γὰρ πέπρωται Ζηνὶ πλὴν ἀεὶ κρατεῖν ; </l>



 <l n="520">τοῦτ᾽ οὐκέτ᾽ ἂν πύθοιο μη δὲ
 λιπάρει . </l>



 <l n="521">ἦ πού τι σεμνόν ἐστιν ὃ ξυναμπέχεις . </l>



 <l n="522">ἄλλου λόγου μέμνησθε , τόνδε δ᾽ οὐδαμῶς </l>
 <l n="523">καιρὸς γεγωνεῖν , ἀλλὰ συγκαλυπτέος </l>
 <l n="524">ὅσον μάλιστα · τόνδε γὰρ σῴζων ἐγὼ </l>
 <l n="525">δεσμοὺς ἀεικεῖς καὶ δύας
 ἐκφυγγάνω . </l>







 <l n="526">μηδάμ᾽ ὁ πάντα νέμων </l>
 <l n="527">θεῖτ᾽ ἐμᾷ γνώμᾳ κράτος ἀντίπαλον Ζεύς , </l>
 
 <l n="530">μη δ᾽ ἐλινύσαιμι θεοὺς ὁσίαις θοίναις
 ποτινισομένα </l>
 <l n="531">βουφόνοις παρ᾽ Ὠκεανοῦ πατρὸς ἄσβεστον
 πόρον , </l>
 <l n="535">μη δ᾽ ἀλίτοιμι λόγοις · </l>
 <l n="536">ἀλλά μοι τόδ᾽ ἐμμένοι καὶ μήποτ᾽ ἐκτακείη · </l>






 <l n="537">ἁδύ τι θαρσαλέαις </l>
 <l n="538">τὸν μακρὸν τείνειν βίον ἐλπίσι , φαναῖς </l>
 <l n="539">θυμὸν ἀλδαίνουσαν ἐν εὐφροσύναις . 
 φρίσ- σω </l>
 <l n="540">δέ σε δερκομένα </l>
 <l n="541">μυρίοις μόχθοις διακναιόμενον  . </l>
 <l n="542">Ζῆνα γὰρ οὐ τρομέων </l>
 <l n="543">ἰδίᾳ γνώμᾳ σέβῃ θνατοὺς ἄγαν , 
 Προμηθεῦ . </l>





 <l n="545">φέρ᾽ , ὅπως ἄχαρις χάρις , ὦ φίλος · </l>
 <l n="546">εἰπὲ ποῦ τίς ἀλκά ; </l>
 <l n="547">τίς ἐφαμερίων ἄρηξις ; οὐ δ᾽ ἐδέρχθης </l>
 <l n="548">ὀλιγοδρανίαν ἄκικυν , </l>
 <l n="549">ἰσόνειρον , ᾇ τὸ φωτῶν </l>
 <l n="550">ἀλαὸν γένος ἐμπεποδισμένον ; οὔποτε 
 </l>
 <l n="551">τὰν Διὸς ἁρμονίαν θνατῶν παρεξίασι βουλαί . </l>






 <l n="552">ἔμαθον τάδε σὰς προσιδοῦσ᾽ ὀλο - ὰς </l>
 <l n="553">τύχας , Προμηθεῦ . </l>
 <l n="554">τὸ διαμφίδιον δέ μοι μέλος προσέπτα </l>
 <l n="555">τόδ᾽ ἐκεῖνό θ᾽ , ὅ τ᾽ ἀμφὶ
 λουτρὰ </l>
 <l n="556">καὶ λέχος σὸν ὑμεναίουν </l>
 <l n="557">ἰότατι γάμων , ὅτε τὰν ὁμοπάτριον
 ἕδνοις </l>

 
 <l n="560">ἄγαγες Ἡσιόναν πείθων δάμαρτα
 κοινόλεκτρον . </l>








 <l n="561">τίς γῆ ; τί γένος ; τίνα φῶ λεύσσειν </l>
 <l n="562">τόνδε χαλινοῖς ἐν πετρίνοισιν </l>
 <l n="563">χειμαζόμενον ; </l>
 <l n="564">τίνος ἀμπλακίας ποινὰς ὀλέκῃ ; </l>
 <l n="565">σήμηνον ὅποι γῆς ἡ μογερὰ
 πεπλάνημαι . </l>






 <l n="565a">ἆ ἆ , ἒ ἔ , </l>
 <l n="566">χρίει τις αὖ με τὰν τάλαιναν οἶστρος , </l>
 <l n="567">εἴδωλον Ἄργου γηγενοῦς , ἄλευ᾽ ἆ δᾶ · φοβοῦμαι </l>
 <l n="568">τὸν μυριωπὸν εἰσορῶσα βούταν . </l>
 <l n="569">ὁ δὲ πορεύεται δόλιον ὄμμ᾽ ἔχων , </l>
 <l n="570">ὃν οὐ δὲ κατθανόντα γαῖα κεύθει . </l>
 <l n="571">ἀλλ᾽ , ἐμὲ τὰν τάλαιναν </l>
 <l n="572">ἐξ ἐνέρων περῶν κυναγετεῖ , πλανᾷ </l>
 <l n="573">τε νῆστιν ἀνὰ τὰν παραλίαν ψάμμαν . </l>








 <l n="574">ὑπὸ δὲ κηρόπλαστος ὀτοβεῖ δόναξ </l>
 <l n="575">ἀχέτας ὑπνοδόταν νόμον · </l>
 <l n="576">ἰὼ ἰὼ πόποι , ποῖ μ᾽ ἄγουσι τη - λέπλαγκτοι </l>
 <l n="577">πλάναι ; </l>
 <l n="578">τί ποτέ μ᾽ , ὦ Κρόνιε παῖ , τί ποτε ταῖσδ᾽ </l>
 <l n="579">ἐνέζευξας εὑρὼν ἁμαρτοῦσαν ἐν </l>
 <l n="580">πημοναῖσιν ; ἓ ἕ , </l>
 <l n="580a">οἰστρηλάτῳ δὲ δείματι </l>
 <l n="580b">δειλαίαν παράκοπον ὧδε τείρεις ; </l>
 <l n="581">πυρί με
  φλέξον , ἢ χθονὶ κάλυψον , ἤ </l>
 <l n="582">ποντίοις δάκεσι δὸς βοράν , </l>
 <l n="583">μη δέ μοι φθονήσῃς </l>
 <l n="584">εὐγμάτων , ἄναξ . </l>
 <l n="585">ἄδην με πολύπλανοι πλάναι </l>
 <l n="586">γεγυμνάκασιν , οὐ δ᾽ ἔχω μαθεῖν ὅπα </l>
 <l n="587">πημονὰς ἀλύξω . </l>
 <l n="588">κλύεις φθέγμα τᾶς βούκερω παρθένου ; </l>




 <l n="589">πῶς δ᾽ οὐ κλύω τῆς οἰστροδινήτου
 κόρης , </l>
 <l n="590">τῆς Ἰναχείας ; ἣ Διὸς θάλπει
 κέαρ </l>
 <l n="591">ἔρωτι , καὶ νῦν τοὺς ὑπερμήκεις δρόμους </l>
 <l n="592">Ἥρᾳ στυγητὸς πρὸς βίαν γυμνάζεται . </l>






 <l n="593">πόθεν ἐμοῦ σὺ πατρὸς ὄνομ᾽ ἀπύεις ; </l>
 <l n="594">εἰπέ μοι τᾷ μογερᾷ τίς ὤν ; </l>
 <l n="595">τίς ἄρα μ᾽ , ὦ τάλας , τὰν τάλαιναν
 ὧδ᾽ </l>
 <l n="595a">ἔτυμα προσθροεῖς ; </l>
 <l n="596">θεόσυτόν τε νόσον ὠνόμασας , ἃ </l>
 <l n="597">μαραίνει με χρίουσα κέντροις , ἰώ , </l>
 <l n="598">φοιταλέοισιν ἓ ἕ · </l>
 <l n="599">σκιρτημάτων δὲ νήστισιν </l>
 <l n="600">αἰκείαις λαβρόσυτος ἦλθον , Ἥρας 
 </l>
 <l n="601">ἐπικότοισι μήδεσι δαμεῖσα . δυσ- δαιμόνων </l>
 <l n="602">δὲ τίνες οἵ , ἓ ἕ , </l>
 <l n="603">οἷ᾽ ἐγὼ μογοῦσιν ; </l>
 <l n="604">ἀλλά μοι τορῶς </l>
 <l n="605">τέκμηρον ὅ τι μ᾽ ἐπαμμένει </l>
 <l n="606">παθεῖν , τί μῆχαρ , ἢ τί φάρμακον νόσου , </l>
 <l n="607">δεῖξον , εἴπερ οἶσθα · </l>
 <l n="608">θρόει , φράζε τᾷ δυσπλάνῳ παρθένῳ . </l>







 <l n="609">λέξω τορῶς σοι πᾶν ὅπερ χρῄζεις
 μαθεῖν , </l>
 <l n="610">οὐκ ἐμπλέκων αἰνίγματ᾽ , ἀλλ᾽ ἁπλῷ
 λόγῳ , </l>
 <l n="611">ὥσπερ δίκαιον πρὸς φίλους οἴγειν
 στόμα . </l>
 <l n="612">πυρὸς βροτοῖς δοτῆρ᾽ ὁρᾷς Προμηθέα . </l>



 <l n="613">ὦ κοινὸν ὠφέλημα θνητοῖσιν φανείς , </l>
 <l n="614">τλῆμον Προμηθεῦ , τοῦ δίκην πάσχεις τάδε ; </l>



 <l n="615">ἁρμοῖ πέπαυμαι τοὺς ἐμοὺς θρηνῶν
 πόνους . </l>



 <l n="616">οὔκουν πόροις ἂν τήνδε δωρεὰν ἐμοί ; </l>



 <l n="617">λέγ᾽ ἥντιν᾽ αἰτῇ · πᾶν γὰρ ἂν πύθοιό
 μου . </l>



 <l n="618">σήμηνον ὅστις ἐν φάραγγί σ᾽ ὤχμασεν . </l>



 <l n="619">βούλευμα μὲν τὸ Δῖον , Ἡφαίστου δὲ
 χείρ . </l>



 <l n="620">ποινὰς δὲ ποίων ἀμπλακημάτων τίνεις ; </l>



 <l n="621">τοσοῦτον ἀρκῶ σοι σαφηνίσας μόνον . </l>



 <l n="622">καὶ πρός γε τούτοις τέρμα τῆς ἐμῆς πλάνης </l>
 <l n="623">δεῖξον , τίς ἔσται τῇ ταλαιπώρῳ χρόνος . </l>



 <l n="624">τὸ μὴ μαθεῖν σοι κρεῖσσον ἢ μαθεῖν
 τάδε . </l>



 <l n="625">μήτοι με κρύψῃς τοῦθ᾽ ὅπερ μέλλω
 παθεῖν . </l>



 <l n="626">ἀλλ᾽ οὐ μεγαίρω τοῦδέ σοι δωρήματος . </l>



 <l n="627">τί δῆτα μέλλεις μὴ οὐ γεγωνίσκειν τὸ πᾶν ; </l>



 <l n="628">φθόνος μὲν οὐδείς , σὰς δ᾽ ὀκνῶ θράξαι
 φρένας . </l>



 <l n="629">μή μου προκήδου μᾶσσον ὡς ἐμοὶ γλυκύ . </l>



 <l n="630">ἐπεὶ προθυμῇ , χρὴ λέγειν . ἄκουε
 δή . </l>



 <l n="631">μήπω γε · μοῖραν δ᾽ ἡδονῆς κἀμοὶ πόρε . </l>
 <l n="632">τὴν τῆσδε πρῶτον ἱστορήσωμεν νόσον , </l>
 <l n="633">αὐτῆς λεγούσης τὰς πολυφθόρους τύχας · </l>
 <l n="634">τὰ λοιπὰ δ᾽ ἄθλων σοῦ διδαχθήτω πάρα . </l>



 <l n="635">σὸν ἔργον , Ἰοῖ , ταῖσδ᾽ ὑπουργῆσαι
 χάριν , </l>
 <l n="636">ἄλλως τε πάντως καὶ κασιγνήταις
 πατρός . </l>
 <l n="637">ὡς τἀποκλαῦσαι κἀποδύρασθαι τύχας </l>
 <l n="638">ἐνταῦθ᾽ , ὅπου μέλλοι τις οἴσεσθαι
 δάκρυ </l>
 <l n="639">πρὸς τῶν κλυόντων , ἀξίαν τριβὴν ἔχει . </l>




 <l n="640">οὐκ οἶδ᾽ ὅπως ὑμῖν ἀπιστῆσαί με χρή , </l>
 <l n="641">σαφεῖ δὲ μύθῳ πᾶν ὅπερ προσχρῄζετε </l>
 <l n="642">πεύσεσθε · καίτοι καὶ λέγουσ᾽ αἰσχύνομαι </l>
 <l n="643">θεόσσυτον χειμῶνα καὶ διαφθορὰν </l>
 <l n="644">μορφῆς , ὅθεν μοι σχετλίᾳ προσέπτατο . </l>
 <l n="645"> αἰεὶ γὰρ ὄψεις ἔννυχοι πωλεύμεναι </l>
 <l n="646">ἐς παρθενῶνας τοὺς ἐμοὺς παρηγόρουν </l>
  <l n="647">λείοισι μύθοις " ὦ μέγ᾽ εὔδαιμον κόρη , </l>
 <l n="648">τί παρθενεύει δαρόν , ἐξόν σοι γάμου </l>
 <l n="649">τυχεῖν μεγίστου ; Ζεὺς γὰρ ἱμέρου βέλει </l>
 <l n="650">πρὸς σοῦ τέθαλπται καὶ συναίρεσθαι
 Κύπριν </l>
 <l n="651">θέλει · σὺ δ᾽ , ὦ παῖ , μὴ ᾽ πολακτίσῃς λέχος </l>
 <l n="652">τὸ Ζηνός , ἀλλ᾽ ἔξελθε πρὸς Λέρνης βαθὺν </l>
 <l n="653">λειμῶνα , ποίμνας βουστάσεις τε πρὸς πατρός , </l>
 <l n="654">ὡς ἂν τὸ Δῖον ὄμμα λωφήσῃ πόθου . </l>
 <l n="655"> τοιοῖσδε πάσας εὐφρόνας ὀνείρασι </l>
 <l n="656">συνειχόμην δύστηνος , ἔστε δὴ πατρὶ </l>
 <l n="657">ἔτλην γεγωνεῖν νυκτίφοιτ᾽ ὀνείρατα . </l>
 <l n="658">ὁ δ᾽ ἔς τε Πυθὼ κἀπὶ Δωδώνης πυκνοὺς </l>
 <l n="659">θεοπρόπους ἴαλλεν , ὡς μάθοι τί χρὴ </l>
 <l n="660">δρῶντ᾽ ἢ λέγοντα δαίμοσιν πράσσειν
 φίλα . </l>
 <l n="661">ἧκον δ᾽ ἀναγγέλλοντες αἰολοστόμους </l>
 <l n="662">χρησμοὺς ἀσήμους δυσκρίτως τ᾽ εἰρημένους . </l>
 <l n="663">τέλος δ᾽ ἐναργὴς βάξις ἦλθεν Ἰνάχῳ </l>
 <l n="664">σαφῶς ἐπισκήπτουσα καὶ μυθουμένη </l>
 <l n="665">ἔξω δόμων τε καὶ πάτρας ὠθεῖν ἐμέ , </l>
 <l n="666">ἄφετον ἀλᾶσθαι γῆς ἐπ᾽ ἐσχάτοις ὅροις · </l>
 <l n="667">κεἰ μὴ θέλοι , πυρωπὸν ἐκ Διὸς μολεῖν </l>
 <l n="668">κεραυνόν , ὃς πᾶν ἐξαϊστώσοι γένος . </l>
 <l n="669"> τοιοῖσδε πεισθεὶς Λοξίου μαντεύμασιν </l>
 <l n="670">ἐξήλασέν με κἀπέκλῃσε δωμάτων </l>
 <l n="671">ἄκουσαν ἄκων · ἀλλ᾽ ἐπηνάγκαζέ νιν </l>
 <l n="672">Διὸς χαλινὸς πρὸς βίαν πράσσειν τάδε . </l>
 <l n="673">εὐθὺς δὲ μορφὴ καὶ φρένες διάστροφοι </l>
 <l n="674">ἦσαν , κεραστὶς δ᾽ , ὡς ὁρᾶτ᾽ , ὀξυστόμῳ </l>
 <l n="675">μύωπι χρισθεῖσ᾽ ἐμμανεῖ σκιρτήματι </l>
 <l n="676">ᾖσσον πρὸς εὔποτόν τε Κερχνείας ῥέος </l>
 <l n="677">Λέρνης τε κρήνην  · βουκόλος δὲ γηγενὴς </l>
 <l n="678">ἄκρατος ὀργὴν Ἄργος ὡμάρτει , πυκνοῖς </l>
 <l n="679">ὄσσοις δεδορκὼς τοὺς ἐμοὺς κατὰ στίβους . </l>
 <l n="680">ἀπροσδόκητος δ᾽ αὐτὸν ἀφνίδιος μόρος </l>
 <l n="681">τοῦ ζῆν ἀπεστέρησεν . οἰστροπλὴξ δ᾽ ἐγὼ </l>
 <l n="682">μάστιγι θείᾳ γῆν πρὸ γῆς ἐλαύνομαι . </l>
 <l n="683"> κλύεις τὰ πραχθέντ᾽ · εἰ δ᾽ ἔχεις εἰπεῖν ὅ τι </l>
 <l n="684">λοιπὸν πόνων , σήμαινε · μη δέ μ᾽ οἰκτίσας </l>
 <l n="685">ξύνθαλπε μύθοις ψευδέσιν · νόσημα γὰρ </l>
 <l n="686">αἴσχιστον εἶναί φημι συνθέτους λόγους . </l>





 <l n="687">ἔα ἔα , ἄπεχε , φεῦ · </l>
 <l n="688">οὔποτ᾽ οὔποτ᾽ ηὔχουν ὧδε  ξένους </l>
 <l n="689">μολεῖσθαι λόγους εἰς ἀκοὰν ἐμάν , </l>
 <l n="690">οὐ δ᾽ ὧδε δυσθέατα καὶ δύσοιστα </l>
 <l n="691">πήματα , λύματα , [δείματα] ἀμ - φάκει </l>
 <l n="692">κέντρῳ τύψειν ψυχὰν ἐμάν . </l>
  <l n="693">ἰὼ [ἰὼ]
 μοῖρα μοῖρα , </l>

 <l n="695">πέφρικ᾽ εἰσιδοῦσα πρᾶξιν Ἰοῦς . </l>




 <l n="696">πρῴ γε στενάζεις καὶ φόβου πλέα τις εἶ · </l>
 <l n="697">ἐπίσχες ἔστ᾽ ἂν καὶ τὰ λοιπὰ προσμάθῃς . </l>



 <l n="698">λέγ᾽ , ἐκδίδασκε · τοῖς νοσοῦσί τοι γλυκὺ </l>
 <l n="699">τὸ λοιπὸν ἄλγος προυξεπίστασθαι τορῶς . </l>



 <l n="700">τὴν πρίν γε χρείαν ἠνύσασθ᾽ ἐμοῦ
 πάρα </l>
 <l n="701">κούφως · μαθεῖν γὰρ τῆσδε πρῶτ᾽ ἐχρῄζετε </l>
 <l n="702">τὸν ἀμφ᾽ ἑαυτῆς ἆθλον ἐξηγουμένης · </l>
 <l n="703">τὰ λοιπὰ νῦν ἀκούσαθ᾽ , οἷα χρὴ πάθη </l>
 <l n="704">τλῆναι πρὸς Ἥρας τήνδε τὴν νεάνιδα . </l>
 <l n="705">σύ τ᾽ Ἰνάχειον σπέρμα , τοὺς ἐμοὺς
 λόγους </l>
 <l n="706">θυμῷ βάλ᾽ , ὡς ἂν τέρματ᾽ ἐκμάθῃς ὁδοῦ . </l>
 <l n="707"> πρῶτον μὲν ἐνθένδ᾽ ἡλίου πρὸς ἀντολὰς </l>
 <l n="708">στρέψασα σαυτὴν στεῖχ᾽ ἀνηρότους γύας · </l>
 <l n="709">Σκύθας δ᾽ ἀφίξῃ νομάδας , οἳ πλεκτὰς
 στέγας </l>
 <l n="710">πεδάρσιοι ναίουσ᾽ ἐπ᾽ εὐκύκλοις
 ὄχοις </l>
 <l n="711">ἑκηβόλοις τόξοισιν ἐξηρτυμένοι · </l>
 <l n="712">οἷς μὴ πελάζειν , ἀλλ᾽ ἁλιστόνοις πόδας </l>
 <l n="713">χρίμπτουσα ῥαχίαισιν ἐκπερᾶν χθόνα . </l>
 <l n="714">λαιᾶς δὲ χειρὸς οἱ σιδηροτέκτονες </l>
 <l n="715">οἰκοῦσι Χάλυβες , οὓς φυλάξασθαί σε
 χρή . </l>
 <l n="716">ἀνήμεροι γὰρ οὐ δὲ πρόσπλατοι ξένοις . </l>
 <l n="717">ἥξεις δ᾽ Ὑβριστὴν ποταμὸν οὐ ψευδώνυμον , </l>
 <l n="718">ὃν μὴ περάσῃς , οὐ γὰρ εὔβατος περᾶν , </l>
 <l n="719">πρὶν ἂν πρὸς αὐτὸν Καύκασον μόλῃς , ὀρῶν </l>
 <l n="720">ὕψιστον , ἔνθα ποταμὸς ἐκφυσᾷ
 μένος </l>
 <l n="721">κροτάφων ἀπ᾽ αὐτῶν . ἀστρογείτονας δὲ χρὴ </l>
 <l n="722">κορυφὰς ὑπερβάλλουσαν ἐς μεσημβρινὴν </l>
 <l n="723">βῆναι κέλευθον , ἔνθ᾽ , Ἀμαζόνων στρατὸν </l>
 <l n="724">ἥξεις στυγάνορ᾽ , αἳ Θεμίσκυράν ποτε </l>
 <l n="725">κατοικιοῦσιν ἀμφὶ Θερμώδονθ᾽ , 
 ἵνα </l>
 <l n="726">τραχεῖα πόντου Σαλμυδησσία γνάθος </l>
 <l n="727">ἐχθρόξενος ναύταισι , μητρυιὰ νεῶν · </l>
 <l n="728">αὗταί σ᾽ ὁδηγήσουσι καὶ μάλ᾽ ἀσμένως . </l>
 <l n="729">ἰσθμὸν δ᾽ ἐπ᾽ αὐταῖς στενοπόροις λίμνης
 πύλαις </l>
 <l n="730">Κιμμερικὸν ἥξεις , ὃν θρασυσπλάγχνως σε
 χρὴ </l>
 <l n="731">λιποῦσαν αὐλῶν᾽ ἐκπερᾶν Μαιωτικόν · </l>
 <l n="732">ἔσται δὲ θνητοῖς εἰσαεὶ λόγος μέγας </l>
 <l n="733">τῆς σῆς πορείας , Βόσπορος δ᾽ ἐπώνυμος </l>
 <l n="734">κεκλήσεται . λιποῦσα δ᾽ Εὐρώπης πέδον </l>
  <l n="735">ἤπειρον ἥξεις Ἀσιάδ᾽ ·. ἆρ᾽ , ὑμῖν
 δοκεῖ </l>
 <l n="736">ὁ τῶν θεῶν τύραννος ἐς τὰ πάνθ᾽ ὁμῶς </l>
 <l n="737">βίαιος εἶναι ; τῇδε γὰρ θνητῇ θεὸς </l>
 <l n="738">χρῄζων μιγῆναι τάσδ᾽ ἐπέρριψεν πλάνας . </l>
 <l n="739">πικροῦ δ᾽ ἔκυρσας , ὦ κόρη , τῶν σῶν γάμων </l>
 <l n="740">μνηστῆρος . οὓς γὰρ νῦν ἀκήκοας
 λόγους , </l>
 <l n="741">εἶναι δόκει σοι μηδέπω ᾽ ν προοιμίοις . </l>




 <l n="742">ἰώ μοί μοι , ἒ ἔ . </l>



 <l n="743">σὺ δ᾽ αὖ κέκραγας κἀναμυχθίζῃ ; τί που </l>
 <l n="744">δράσεις , ὅταν τὰ λοιπὰ πυνθάνῃ κακά ; </l>



 <l n="745">ἦ γάρ τι λοιπὸν τῇδε πημάτων ἐρεῖς ; </l>



 <l n="746">δυσχείμερόν γε πέλαγος ἀτηρᾶς δύης . </l>



 <l n="747">τί δῆτ᾽ ἐμοὶ ζῆν κέρδος , ἀλλ᾽ οὐκ ἐν τάχει </l>
 <l n="748">ἔρριψ᾽ ἐμαυτὴν τῆσδ᾽ ἀπὸ στύφλου πέτρας , </l>
 <l n="749">ὅπως πέδοι σκήψασα τῶν πάντων πόνων </l>
 <l n="750">ἀπηλλάγην ; κρεῖσσον γὰρ εἰσάπαξ θανεῖν </l>
 <l n="751">ἢ τὰς ἁπάσας ἡμέρας πάσχειν κακῶς . </l>



 <l n="752">ἦ δυσπετῶς ἂν τοὺς ἐμοὺς ἄθλους φέροις , </l>
 <l n="753">ὅτῳ θανεῖν μέν ἐστιν οὐ πεπρωμένον · </l>
 <l n="754">αὕτη γὰρ ἦν ἂν πημάτων ἀπαλλαγή · </l>
 <l n="755">νῦν δ᾽ οὐδέν ἐστι τέρμα μοι
 προκείμενον </l>
 <l n="756">μόχθων , πρὶν ἂν Ζεὺς ἐκπέσῃ τυραννίδος . </l>



 <l n="757">ἦ γάρ ποτ᾽ ἔστιν ἐκπεσεῖν ἀρχῆς Δία ; </l>



 <l n="758">ἥδοι᾽ ἄν , οἶμαι , τήνδ᾽ ἰδοῦσα συμφοράν . </l>



 <l n="759">πῶς δ᾽ οὐκ ἄν , ἥτις ἐκ Διὸς πάσχω κακῶς ; </l>



 <l n="760">ὡς τοίνυν ὄντων τῶνδέ σοι μαθεῖν
 πάρα . </l>



 <l n="761">πρὸς τοῦ τύραννα σκῆπτρα συληθήσεται ; </l>



 <l n="762">πρὸς αὐτὸς αὑτοῦ κενοφρόνων βουλευμάτων . </l>



 <l n="763">ποίῳ τρόπῳ ; σήμηνον , εἰ μή τις βλάβη . </l>



 <l n="764">γαμεῖ γάμον τοιοῦτον ᾧ ποτ᾽ ἀσχαλᾷ . </l>



 <l n="765">θέορτον , ἢ βρότειον ; εἰ ῥητόν , φράσον . </l>



 <l n="766">τί δ᾽ ὅντιν᾽ ; οὐ γὰρ ῥητὸν αὐδᾶσθαι
 τόδε . </l>



 <l n="767">ἦ πρὸς δάμαρτος ἐξανίσταται θρόνων ; </l>



 <l n="768">ἣ τέξεταί γε παῖδα φέρτερον πατρός . </l>



 <l n="769">οὐ δ᾽ ἔστιν αὐτῷ τῆσδ᾽ ἀποστροφὴ τύχης ; </l>



 <l n="770">οὐ δῆτα , πλὴν ἔγωγ᾽ ἂν ἐκ δεσμῶν
 λυθείς . </l>



 <l n="771">τίς οὖν ὁ λύσων ἐστὶν ἄκοντος Διός ; </l>



 <l n="772">τῶν σῶν τιν᾽ αὐτὸν ἐγγόνων εἶναι χρεών . </l>



 <l n="773">πῶς εἶπας ; ἦ ᾽ μὸς παῖς σ᾽ ἀπαλλάξει κακῶν ; </l>



 <l n="774">τρίτος γε γένναν πρὸς δέκ᾽ ἄλλαισιν
 γοναῖς . </l>



 <l n="775">ἥδ᾽ οὐκέτ᾽ εὐξύμβλητος ἡ χρησμῳδία . </l>



 <l n="776">καὶ μη δὲ σαυτῆς ἐκμαθεῖν ζήτει πόνους . </l>



 <l n="777">μή μοι προτείνων κέρδος εἶτ᾽ ἀποστέρει . </l>



 <l n="778">δυοῖν λόγοιν σε θατέρῳ δωρήσομαι . </l>



 <l n="779">ποίοιν ; πρόδειξον , αἵρεσίν τ᾽ ἐμοὶ δίδου . </l>




 <l n="780">δίδωμ᾽ · ἑλοῦ γάρ , ἢ πόνων τὰ λοιπά
 σοι </l>
 <l n="781">φράσω σαφηνῶς , ἢ τὸν ἐκλύσοντ᾽ ἐμέ . </l>



 <l n="782">τούτων σὺ τὴν μὲν τῇδε , τὴν δ᾽ ἐμοὶ χάριν </l>
 <l n="783">θέσθαι θέλησον , μη δ᾽ ἀτιμάσῃς λόγου · </l>
 <l n="784">καὶ τῇδε μὲν γέγωνε τὴν λοιπὴν πλάνην , </l>
 <l n="785">ἐμοὶ δὲ τὸν λύσοντα · τοῦτο γὰρ ποθῶ . </l>



 <l n="786">ἐπεὶ προθυμεῖσθ᾽ , οὐκ ἐναντιώσομαι </l>
 <l n="787">τὸ μὴ οὐ γεγωνεῖν πᾶν ὅσον προσχρῄζετε . </l>
 <l n="788">σοὶ πρῶτον , Ἰοῖ , πολύδονον πλάνην φράσω , </l>
 <l n="789">ἣν ἐγγράφου σὺ μνήμοσιν δέλτοις φρενῶν . </l>
 <l n="790"> ὅταν περάσῃς ῥεῖθρον ἠπείροιν
 ὅρον , </l>
 <l n="790a">πρὸς ἀντολὰς φλογῶπας ἡλιοστιβεῖς </l>
 <l n="791">
 
 </l>
 <l n="792">πόντου περῶσα φλοῖσβον , ἔστ᾽ ἂν ἐξίκῃ </l>
 <l n="793">πρὸς Γοργόνεια πεδία Κισθήνης , ἵνα </l>
 <l n="794">αἱ Φορκίδες ναίουσι δηναιαὶ κόραι </l>
 <l n="795">τρεῖς κυκνόμορφοι , κοινὸν ὄμμ᾽
 ἐκτημέναι , </l>
 <l n="796">μονόδοντες , ἃς οὔθ᾽ ἥλιος προσδέρκεται </l>
 <l n="797">ἀκτῖσιν οὔθ᾽ ἡ νύκτερος μήνη ποτέ . </l>
 <l n="798">πέλας δ᾽ ἀδελφαὶ τῶνδε τρεῖς κατάπτεροι , </l>
 <l n="799">δρακοντόμαλλοι Γοργόνες βροτοστυγεῖς , </l>
 <l n="800">ἃς θνητὸς οὐδεὶς εἰσιδὼν ἕξει
 πνοάς . </l>
 <l n="801">τοιοῦτο μέν σοι τοῦτο φρούριον λέγω · </l>
 <l n="802">ἄλλην δ᾽ ἄκουσον δυσχερῆ θεωρίαν · </l>
 <l n="803">ὀξυστόμους γὰρ Ζηνὸς ἀκραγεῖς κύνας </l>
 <l n="804">γρῦπας φύλαξαι , τόν τε μουνῶπα στρατὸν </l>
 <l n="805">Ἀριμασπὸν ἱπποβάμον᾽ , οἳ
 χρυσόρρυτον </l>
 <l n="806">οἰκοῦσιν ἀμφὶ νᾶμα Πλούτωνος πόρου · </l>
 <l n="807">τούτοις σὺ μὴ πέλαζε . τηλουρὸν δὲ γῆν </l>
 <l n="808">ἥξεις , κελαινὸν φῦλον , οἳ πρὸς ἡλίου </l>
 <l n="809">ναίουσι πηγαῖς , ἔνθα ποταμὸς Αἰθίοψ . </l>
 <l n="810">τούτου παρ᾽ ὄχθας ἕρφ᾽ , ἕως ἂν
 ἐξίκῃ </l>
 <l n="811">καταβασμόν , ἔνθα Βιβλίνων ὀρῶν ἄπο </l>
 <l n="812">ἵησι σεπτὸν Νεῖλος εὔποτον ῥέος . </l>
 <l n="813">οὗτός σ᾽ ὁδώσει τὴν τρίγωνον ἐς χθόνα </l>
 <l n="814">Νειλῶτιν , οὗ δὴ τὴν μακρὰν ἀποικίαν , </l>
 <l n="815">Ἰοῖ , πέπρωται σοί τε καὶ τέκνοις
 κτίσαι . </l>
 <l n="816"> τῶν δ᾽ εἴ τί σοι ψελλόν τε καὶ
 δυσεύρετον , </l>
 <l n="817">ἐπανδίπλαζε καὶ σαφῶς ἐκμάνθανε · </l>
 <l n="818">σχολὴ δὲ πλείων ἢ θέλω πάρεστί μοι . </l>




 <l n="819">εἰ μέν τι τῇδε λοιπὸν ἢ παρειμένον </l>
 <l n="820">ἔχεις γεγωνεῖν τῆς πολυφθόρου
 πλάνης , </l>
 <l n="821">λέγ᾽ · εἰ δὲ πάντ᾽ εἴρηκας , ἡμῖν αὖ χάριν </l>
 <l n="822">δὸς ἥνπερ αἰτούμεσθα , μέμνησαι δέ που . </l>



 <l n="823">τὸ πᾶν πορείας ἥδε τέρμ᾽ ἀκήκοεν . </l>
 <l n="824">ὅπως δ᾽ ἂν εἰδῇ μὴ μάτην κλύουσά μου , </l>
 <l n="825">ἃ πρὶν μολεῖν δεῦρ᾽ ἐκμεμόχθηκεν
 φράσω , </l>
 <l n="826">τεκμήριον τοῦτ᾽ αὐτὸ δοὺς μύθων ἐμῶν . </l>
 <l n="827"> ὄχλον μὲν οὖν τὸν πλεῖστον ἐκλείψω
 λόγων , </l>
 <l n="828">πρὸς αὐτὸ δ᾽ εἶμι τέρμα σῶν πλανημάτων . </l>
 <l n="829"> ἐπεὶ γὰρ ἦλθες πρὸς Μολοσσὰ γάπεδα , </l>
 <l n="830">τὴν αἰπύνωτόν τ᾽ ἀμφὶ Δωδώνην , 
 ἵνα </l>
 <l n="831">μαντεῖα θᾶκός τ᾽ ἐστὶ Θεσπρωτοῦ Διός , </l>
 <l n="832">τέρας τ᾽ ἄπιστον , αἱ προσήγοροι δρύες , </l>
 <l n="833">ὑφ᾽ ὧν σὺ λαμπρῶς κοὐδὲν αἰνικτηρίως </l>
 <l n="834">προσηγορεύθης ἡ Διὸς κλεινὴ δάμαρ </l>
 <l n="835">μέλλουσ᾽ ἔσεσθαι . τῶνδε προσσαίνει σέ τι
 ; </l>
 <l n="836">ἐντεῦθεν οἰστρήσασα τὴν παρακτίαν </l>
 <l n="837">κέλευθον ᾖξας πρὸς μέγαν κόλπον Ῥέας , </l>
 <l n="838">ἀφ᾽ οὗ παλιμπλάγκτοισι χειμάζῃ δρόμοις · </l>
 <l n="839">χρόνον δὲ τὸν μέλλοντα πόντιος μυχός , </l>
 <l n="840">σαφῶς ἐπίστασ᾽ , Ἰόνιος
 κεκλήσεται , </l>
 <l n="841">τῆς σῆς πορείας μνῆμα τοῖς πᾶσιν
 βροτοῖς . </l>
 <l n="842"> σημεῖά σοι τάδ᾽ ἐστὶ τῆς ἐμῆς φρενός , </l>
 <l n="843">ὡς δέρκεται πλέον τι τοῦ πεφασμένου . </l>
 <l n="844">τὰ λοιπὰ δ᾽ ὑμῖν τῇδέ τ᾽ ἐς κοινὸν
 φράσω , </l>
 <l n="845">ἐς ταὐτὸν ἐλθὼν τῶν πάλαι λόγων
 ἴχνος . </l>

 <l n="846"> ἔστιν πόλις Κάνωβος ἐσχάτη χθονός , </l>
 <l n="847">Νείλου πρὸς αὐτῷ στόματι καὶ προσχώματι · </l>
 <l n="848">ἐνταῦθα δή σε Ζεὺς τίθησιν ἔμφρονα </l>
 <l n="849">ἐπαφῶν ἀταρβεῖ χειρὶ καὶ θιγὼν μόνον . </l>
 <l n="850">ἐπώνυμον δὲ τῶν Διὸς γεννημάτων </l>
 <l n="851">τέξεις κελαινὸν Ἔπαφον , ὃς καρπώσεται </l>
 <l n="852">ὅσην πλατύρρους Νεῖλος ἀρδεύει χθόνα · </l>
 <l n="853">πέμπτη δ᾽ ἀπ᾽ αὐτοῦ γέννα πεντηκοντάπαις </l>
 <l n="854">πάλιν πρὸς Ἄργος οὐχ ἑκοῦσ᾽ ἐλεύσεται </l>
 <l n="855">θηλύσπορος , φεύγουσα συγγενῆ
 γάμον </l>
 <l n="856">ἀνεψιῶν · οἱ δ᾽ ἐπτοημένοι φρένας , </l>
 <l n="857">κίρκοι πελειῶν οὐ μακρὰν λελειμμένοι , </l>
 <l n="858">ἥξουσι θηρεύοντες οὐ θηρασίμους </l>
 <l n="859">γάμους , φθόνον δὲ σωμάτων ἕξει θεός · </l>
 <l n="860">Πελασγία δὲ δέξεται θηλυκτόνῳ </l>
 <l n="861">Ἄρει , δαμέντων νυκτιφρουρήτῳ θράσει . </l>
 <l n="862">γυνὴ γὰρ ἄνδρ᾽ ἕκαστον αἰῶνος στερεῖ , </l>
 <l n="863">δίθηκτον ἐν σφαγαῖσι βάψασα ξίφος · </l>
 <l n="864">τοιάδ᾽ ἐπ᾽ ἐχθροὺς τοὺς ἐμοὺς ἔλθοι
 Κύπρις . </l>
 <l n="865">μίαν δὲ παίδων ἵμερος θέλξει τὸ
 μὴ </l>
 <l n="866">κτεῖναι σύνευνον , ἀλλ᾽ ἀπαμβλυνθήσεται </l>
 <l n="867">γνώμην · δυοῖν δὲ θάτερον βουλήσεται , </l>
 <l n="868">κλύειν ἄναλκις μᾶλλον ἢ μιαιφόνος · </l>
 <l n="869">αὕτη κατ᾽ Ἄργος βασιλικὸν τέξει γένος . </l>
 <l n="870">μακροῦ λόγου δεῖ ταῦτ᾽ ἐπεξελθεῖν
 τορῶς . </l>
 <l n="871">σπορᾶς γε μὴν ἐκ τῆσδε φύσεται θρασὺς </l>
 <l n="872">τόξοισι κλεινός , ὃς πόνων ἐκ τῶνδ᾽ ἐμὲ </l>
 <l n="873">λύσει . τοιόνδε χρησμὸν ἡ παλαιγενὴς </l>
 <l n="874">μήτηρ ἐμοὶ διῆλθε Τιτανὶς Θέμις · </l>
 <l n="875">ὅπως δὲ χὤπη , ταῦτα δεῖ μακροῦ
 λόγου </l>
 <l n="876">εἰπεῖν , σύ τ᾽ οὐδὲν ἐκμαθοῦσα κερδανεῖς . </l>






 <l n="877">ἐλελεῦ ἐλελεῦ , </l>
 <l n="878">ὑπό μ᾽ αὖ σφάκελος καὶ φρενοπληγεῖς </l>
 <l n="879">μανίαι θάλπουσ᾽ , οἴστρου δ᾽ ἄρδις </l>
 <l n="880">χρίει μ᾽ ἄπυρος · </l>
 <l n="881">κραδία δὲ φόβῳ φρένα λακτίζει . </l>
 <l n="882">τροχοδινεῖται δ᾽ ὄμμαθ᾽ ἑλίγδην , </l>
 <l n="883">ἔξω δὲ δρόμου φέρομαι λύσσης </l>
 <l n="884">πνεύματι μάργῳ , γλώσσης ἀκρατής · </l>
 <l n="885">θολεροὶ δὲ λόγοι παίουσ᾽ εἰκῆ </l>
 <l n="886">στυγνῆς πρὸς κύμασιν ἄτης . </l>








  <l n="887">ἦ σοφὸς ἦ σοφὸς [ἦν] ὃς </l>
 <l n="888">πρῶτος ἐν γνώμᾳ τόδ᾽ ἐβάστασε καὶ γλώσ - σᾳ </l>
 <l n="889">διεμυθολόγησεν , </l>
 <l n="890">ὡς τὸ κηδεῦσαι καθ᾽ ἑαυτὸν ἀριστεύει
 μακρῷ , </l>
 <l n="891">καὶ μήτε τῶν πλούτῳ διαθρυπτομένων </l>
 <l n="892">μήτε τῶν γέννᾳ μεγαλυνομένων </l>
 <l n="893">ὄντα χερνήταν ἐραστεῦσαι γάμων . </l>






 <l n="894">μήποτε μήποτέ μ᾽ , ὦ </l>
 <l n="895">
 πότνιαι Μοῖραι , λεχέων Διὸς
 εὐνά - τειραν </l>
 <l n="896">ἴδοισθε πέλουσαν · </l>
 <l n="897">μη δὲ πλαθείην γαμέτᾳ τινὶ τῶν ἐξ
 οὐρανοῦ . </l>
 <l n="898">ταρβῶ γὰρ ἀστεργάνορα παρθενίαν </l>
 <l n="899">εἰσορῶσ᾽ Ἰοῦς ἀμαλαπτομέναν </l>
 <l n="900">δυσπλάνοις Ἥρας ἀλατείαις
 πόνων . </l>






 <l n="901">ἐμοὶ δ᾽ ὅτε μὲν ὁμαλὸς ὁ γάμος , </l>
  <l n="902">ἄφοβος · [οὐ δέδια ·] μη δὲ κρεισσόνων θεῶν </l>
 <l n="903">ἔρως ἄφυκτον ὄμμα προσδράκοι με . </l>
 <l n="904">ἀπόλεμος ὅδε γ᾽ ὁ πόλεμος , ἄπορα πόριμος · </l>
 <l n="905">οὐ δ᾽ ἔχω τίς ἂν γενοίμαν . </l>
 <l n="906">τὰν Διὸς γὰρ οὐχ ὁρῶ </l>
 <l n="906b">μῆτιν ὅπα φύγοιμ᾽ ἄν . </l>







 <l n="907">ἦ μὴν ἔτι Ζεύς , καίπερ αὐθάδης φρενῶν , </l>
 <l n="908">ἔσται ταπεινός , οἷον ἐξαρτύεται </l>
 <l n="909">γάμον γαμεῖν , ὃς αὐτὸν ἐκ τυραννίδος </l>
 <l n="910">θρόνων τ᾽ ἄιστον ἐκβαλεῖ · πατρὸς δ᾽
 ἀρὰ </l>
 <l n="911">Κρόνου τότ᾽ ἤδη παντελῶς κρανθήσεται , </l>
 <l n="912">ἣν ἐκπίτνων ἠρᾶτο δηναιῶν θρόνων . </l>
 <l n="913">τοιῶνδε μόχθων ἐκτροπὴν οὐδεὶς θεῶν </l>
 <l n="914">δύναιτ᾽ ἂν αὐτῷ πλὴν ἐμοῦ δεῖξαι
 σαφῶς . </l>
 <l n="915">ἐγὼ τάδ᾽ οἶδα χᾦ τρόπῳ . πρὸς ταῦτά
 νυν </l>
 <l n="916">θαρσῶν καθήσθω τοῖς πεδαρσίοις κτύποις </l>
 <l n="917">πιστός , τινάσσων τ᾽ ἐν χεροῖν πύρπνουν
 βέλος . </l>
 <l n="918">οὐδὲν γὰρ αὐτῷ ταῦτ᾽ ἐπαρκέσει τὸ μὴ
 οὐ </l>
 <l n="919">πεσεῖν ἀτίμως πτώματ᾽ οὐκ ἀνασχετά · </l>
 <l n="920">τοῖον παλαιστὴν νῦν
 παρασκευάζεται </l>
 <l n="921">ἐπ᾽ αὐτὸς αὑτῷ , δυσμαχώτατον τέρας · </l>
 <l n="922">ὃς δὴ κεραυνοῦ κρείσσον᾽ εὑρήσει
 φλόγα , </l>
 <l n="923">βροντῆς θ᾽ ὑπερβάλλοντα καρτερὸν
 κτύπον · </l>
 <l n="924">θαλασσίαν τε γῆς τινάκτειραν νόσον </l>
 <l n="925">τρίαιναν , αἰχμὴν τὴν Ποσειδῶνος , 
 σκεδᾷ . </l>
 <l n="926">πταίσας δὲ τῷδε πρὸς κακῷ μαθήσεται </l>
 <l n="927">ὅσον τό τ᾽ ἄρχειν καὶ τὸ δουλεύειν
 δίχα . </l>



 <l n="928">σύ θην ἃ χρῄζεις , ταῦτ᾽ ἐπιγλωσσᾷ Διός . </l>



 <l n="929">ἅπερ τελεῖται , πρὸς δ᾽ ἃ βούλομαι
 λέγω . </l>



 <l n="930">καὶ προσδοκᾶν χρὴ δεσπόσειν Ζηνός
 τινα ; </l>



 <l n="931">καὶ τῶνδέ γ᾽ , ἕξει δυσλοφωτέρους
 πόνους . </l>



 <l n="932">πῶς δ᾽ οὐχὶ ταρβεῖς τοιάδ᾽ ἐκρίπτων ἔπη ; </l>



 <l n="933">τί δ᾽ ἂν φοβοίμην ᾧ θανεῖν οὐ
 μόρσιμον ; </l>



 <l n="934">ἀλλ᾽ ἆθλον ἄν σοι τοῦδ᾽ ἔτ᾽ ἀλγίω πόροι . </l>



 <l n="935">ὁ δ᾽ οὖν ποιείτω · πάντα προσδοκητά
 μοι . </l>



 <l n="936">οἱ προσκυνοῦντες τὴν Ἀδράστειαν σοφοί . </l>



 <l n="937">σέβου , προσεύχου , θῶπτε τὸν κρατοῦντ᾽
 ἀεί . </l>
 <l n="938">ἐμοὶ δ᾽ ἔλασσον Ζηνὸς ἢ μηδὲν μέλει . </l>
 <l n="939">δράτω , κρατείτω τόνδε τὸν βραχὺν
 χρόνον , </l>
 <l n="940">ὅπως θέλει · δαρὸν γὰρ οὐκ ἄρξει
 θεοῖς . </l>
 <l n="941">ἀλλ᾽ εἰσορῶ γὰρ τόνδε τὸν Διὸς τρόχιν , </l>
 <l n="942">τὸν τοῦ τυράννου τοῦ νέου διάκονον · </l>
 <l n="943">πάντως τι καινὸν ἀγγελῶν ἐλήλυθεν . </l>




 <l n="944">σὲ τὸν σοφιστήν , τὸν πικρῶς ὑπέρπικρον , </l>
 <l n="945">τὸν ἐξαμαρτόντ᾽ εἰς θεοὺς
 ἐφημέροις </l>
 <l n="946">πορόντα τιμάς , τὸν πυρὸς κλέπτην λέγω · </l>
 <l n="947">πατὴρ ἄνωγέ σ᾽ οὕστινας κομπεῖς γάμους </l>
 <l n="948">αὐδᾶν , πρὸς ὧν ἐκεῖνος ἐκπίπτει κράτους . </l>
 <l n="949">καὶ ταῦτα μέντοι μηδὲν αἰνικτηρίως , </l>
 <l n="950">ἀλλ᾽ αὔθ᾽ ἕκαστα φράζε · μη δέ μοι
 διπλᾶς </l>
 <l n="951">ὁδούς , Προμηθεῦ , προσβάλῃς · ὁρᾷς δ᾽ ὅτι </l>
 <l n="952">Ζεὺς τοῖς τοιούτοις οὐχὶ μαλθακίζεται . </l>



 <l n="953">σεμνόστομός γε καὶ φρονήματος πλέως </l>
 <l n="954">ὁ μῦθός ἐστιν , ὡς θεῶν ὑπηρέτου . </l>
 <l n="955">νέον νέοι κρατεῖτε καὶ δοκεῖτε
 δὴ </l>
 <l n="956">ναίειν ἀπενθῆ πέργαμ᾽ · οὐκ ἐκ τῶνδ᾽
 ἐγὼ </l>
 <l n="957">δισσοὺς τυράννους ἐκπεσόντας ᾐσθόμην ; </l>
 <l n="958">τρίτον δὲ τὸν νῦν κοιρανοῦντ᾽ ἐπόψομαι </l>
 <l n="959">αἴσχιστα καὶ τάχιστα . μή τί σοι δοκῶ </l>
 <l n="960">ταρβεῖν ὑποπτήσσειν τε τε τοὺς νέους
 θεούς ; </l>
 <l n="961">πολλοῦ γε καὶ τοῦ παντὸς ἐλλείπω . σὺ
 δὲ </l>
 <l n="962">κέλευθον ἥνπερ ἦλθες ἐγκόνει πάλιν · </l>
 <l n="963">πεύσῃ γὰρ οὐδὲν ὧν ἀνιστορεῖς ἐμέ . </l>




 <l n="964">τοιοῖσδε μέντοι καὶ πρὶν αὐθαδίσμασιν </l>
 <l n="965">ἐς τάσδε σαυτὸν πημονὰς
 καθώρμισας . </l>



 <l n="966">τῆς σῆς λατρείας τὴν ἐμὴν δυσπραξίαν , </l>
 <l n="967">σαφῶς ἐπίστασ᾽ , οὐκ ἂν ἀλλάξαιμ᾽ ἐγώ . </l>



 <l n="968">κρεῖσσον γὰρ οἶμαι τῇδε λατρεύειν πέτρᾳ </l>
 <l n="969">ἢ πατρὶ φῦναι Ζηνὶ πιστὸν ἄγγελον . </l>



 <l n="970">οὕτως ὑβρίζειν τοὺς ὑβρίζοντας
 χρεών . </l>



 <l n="971">χλιδᾶν ἔοικας τοῖς παροῦσι πράγμασι . </l>



 <l n="972">χλιδῶ ; χλιδῶντας ὧδε τοὺς ἐμοὺς ἐγὼ </l>
 <l n="973">ἐχθροὺς ἴδοιμι · καὶ σὲ δ᾽ ἐν τούτοις
 λέγω . </l>



 <l n="974">ἦ κἀμὲ γάρ τι συμφοραῖς ἐπαιτιᾷ ; </l>



 <l n="975">ἁπλῷ λόγῳ τοὺς πάντας ἐχθαίρω
 θεούς , </l>
 <l n="975a">ὅσοι παθόντες εὖ κακοῦσί μ᾽ ἐκδίκως . </l>



 <l n="976">κλύω σ᾽ ἐγὼ μεμηνότ᾽ οὐ σμικρὰν νόσον . </l>



 <l n="977">νοσοῖμ᾽ ἄν , εἰ νόσημα τοὺς ἐχθροὺς
 στυγεῖν . </l>



 <l n="978">εἴης φορητὸς οὐκ ἄν , εἰ πράσσοις καλῶς . </l>



 <l n="979">
 ὤμοι . 
 </l>



 <l n="980">ὤμοι ; τόδε Ζεὺς τοὔπος οὐκ
 ἐπίσταται . </l>



 <l n="981">ἀλλ᾽ ἐκδιδάσκει πάνθ᾽ ὁ γηράσκων
 χρόνος . </l>



 <l n="982">καὶ μὴν σύ γ᾽ οὔπω σωφρονεῖν ἐπίστασαι . </l>



 <l n="983">σὲ γὰρ προσηύδων οὐκ ἂν ὄνθ᾽ ὑπηρέτην . </l>



 <l n="984">ἐρεῖν ἔοικας οὐδὲν ὧν χρῄζει πατήρ . </l>



 <l n="985">καὶ μὴν ὀφείλων γ᾽ ἂν τίνοιμ᾽ αὐτῷ
 χάριν . </l>



 <l n="986">ἐκερτόμησας δῆθεν ὡς παῖδ᾽ ὄντα με . </l>



 <l n="987">οὐ γὰρ σὺ παῖς τε κἄτι τοῦδ᾽
 ἀνούστερος </l>
 <l n="988">εἰ προσδοκᾷς ἐμοῦ τι πεύσεσθαι πάρα ; </l>
 <l n="989">οὐκ ἔστιν αἴκισμ᾽ οὐ δὲ μηχάνημ᾽ ὅτῳ </l>
 <l n="990">προτρέψεταί με Ζεὺς γεγωνῆσαι
 τάδε , </l>
 <l n="991">πρὶν ἂν χαλασθῇ δεσμὰ λυμαντήρια . </l>
 <l n="992">πρὸς ταῦτα ῥιπτέσθω μὲν αἰθαλοῦσσα
 φλόξ , </l>
 <l n="993">λευκοπτέρῳ δὲ νιφάδι καὶ βροντήμασι </l>
 <l n="994">χθονίοις κυκάτω πάντα καὶ ταρασσέτω . </l>
 <l n="995">γνάμψει γὰρ οὐδὲν τῶνδέ μ᾽ ὥστε καὶ
 φράσαι </l>
 <l n="996">πρὸς οὗ χρεών νιν ἐκπεσεῖν τυραννίδος . </l>



 <l n="997">ὅρα νυν εἴ σοι ταῦτ᾽ ἀρωγὰ φαίνεται . </l>



 <l n="998">ὦπται πάλαι δὴ καὶ βεβούλευται τάδε . </l>



 <l n="999">τόλμησον , ὦ μάταιε , τόλμησόν ποτε </l>
 <l n="1000">πρὸς τὰς παρούσας πημονὰς ὀρθῶς
  φρονεῖν . </l>



 <l n="1001">ὀχλεῖς μάτην με κῦμ᾽ ὅπως παρηγορῶν . </l>
 <l n="1002">εἰσελθέτω σε μήποθ᾽ ὡς ἐγὼ Διὸς </l>
 <l n="1003">γνώμην φοβηθεὶς θηλύνους γενήσομαι , </l>
 <l n="1004">καὶ λιπαρήσω τὸν μέγα στυγούμενον </l>
 <l n="1005">γυναικομίμοις ὑπτιάσμασιν
 χερῶν </l>
 <l n="1006">λῦσαί με δεσμῶν τῶνδε · τοῦ παντὸς δέω . </l>




 <l n="1007">λέγων ἔοικα πολλὰ καὶ μάτην ἐρεῖν · </l>
 <l n="1008">τέγγῃ γὰρ οὐδὲν οὐ δὲ μαλθάσσῃ λιταῖς </l>
 <l n="1009">ἐμαῖς · δακὼν δὲ στόμιον ὡς νεοζυγὴς </l>
 <l n="1010">πῶλος βιάζῃ καὶ πρὸς ἡνίας μάχῃ . </l>
 <l n="1011">ἀτὰρ σφοδρύνῃ γ᾽ ἀσθενεῖ σοφίσματι · </l>
 <l n="1012">αὐθαδία γὰρ τῷ φρονοῦντι μὴ καλῶς </l>
 <l n="1013">αὐτὴ καθ᾽ αὑτὴν οὐδενὸς μεῖζον σθένει . </l>
 <l n="1014">σκέψαι δ᾽ , ἐὰν μὴ τοῖς ἐμοῖς πεισθῇς
 λόγοις , </l>
 <l n="1015">οἷός σε χειμὼν καὶ κακῶν τρικυμία </l>
 <l n="1016">ἔπεισ᾽ ἄφυκτος  · πρῶτα μὲν γὰρ ὀκρίδα </l>
 <l n="1017">φάραγγα βροντῇ καὶ κεραυνίᾳ φλογὶ </l>
 <l n="1018">πατὴρ σπαράξει τήνδε , καὶ κρύψει δέμας </l>
 <l n="1019">τὸ σόν , πετραία δ᾽ ἀγκάλη σε βαστάσει . </l>
 <l n="1020">μακρὸν δὲ μῆκος ἐκτελευτήσας
 χρόνου </l>
 <l n="1021">ἄψορρον ἥξεις εἰς φάος · Διὸς δέ τοί </l>
 <l n="1022">πτηνὸς κύων , δαφοινὸς αἰετός , λάβρως </l>
 <l n="1023">διαρταμήσει σώματος μέγα ῥάκος , </l>
 <l n="1024">ἄκλητος ἕρπων δαιταλεὺς πανήμερος , </l>
 <l n="1025">κελαινόβρωτον δ᾽ ἧπαρ
 ἐκθοινήσεται . </l>
 <l n="1026"> τοιοῦδε μόχθου τέρμα μή τι προσδόκα , </l>
 <l n="1027">πρὶν ἂν θεῶν τις διάδοχος τῶν σῶν πόνων </l>
 <l n="1028">φανῇ , θελήσῃ τ᾽ εἰς ἀναύγητον μολεῖν </l>
 <l n="1029">Ἅιδην κνεφαῖά τ᾽ ἀμφὶ Ταρτάρου βάθη . </l>
 <l n="1030"> πρὸς ταῦτα βούλευ᾽ · ὡς ὅδ᾽ οὐ
 πεπλασμένος </l>
 <l n="1031">ὁ κόμπος , ἀλλὰ καὶ λίαν εἰρημένος  · </l>
 <l n="1032">ψευδηγορεῖν γὰρ οὐκ ἐπίσταται στόμα </l>
 <l n="1033">τὸ Δῖον , ἀλλὰ πᾶν ἔπος τελεῖ · σὺ δὲ </l>
 <l n="1034">πάπταινε καὶ φρόντιζε , μη δ᾽ αὐθαδίαν </l>
 <l n="1035">εὐβουλίας ἀμείνον᾽ ἡγήσῃ ποτέ . </l>



 <l n="1036">ἡμῖν μὲν Ἑρμῆς οὐκ ἄκαιρα φαίνεται </l>
 <l n="1037">λέγειν . ἄνωγε γάρ σε τὴν αὐθαδίαν </l>
 <l n="1038">μεθέντ᾽ ἐρευνᾶν τὴν σοφὴν εὐβουλίαν . </l>
 <l n="1039">πιθοῦ · σοφῷ γὰρ αἰσχρὸν ἐξαμαρτάνειν . </l>





 <l n="1040">εἰδότι τοί μοι τάσδ᾽
 ἀγγελίας </l>
 <l n="1041">ὅδ᾽ ἐθώυξεν · πάσχειν δὲ κακῶς </l>
 <l n="1042">ἐχθρὸν ὑπ᾽ ἐχθρῶν οὐδὲν ἀεικές . </l>
 <l n="1043">πρὸς ταῦτ᾽ ἐπ᾽ ἐμοὶ ῥιπτέσθω μὲν </l>
 <l n="1044">πυρὸς ἀμφήκης βόστρυχος , αἰθὴρ δ᾽ </l>
 <l n="1045">ἐρεθιζέσθω βροντῇ σφακέλῳ τ᾽ </l>
 <l n="1046">ἀγρίων ἀνέμων · χθόνα δ᾽ ἐκ πυθμένων </l>
 <l n="1047">αὐταῖς ῥίζαις πνεῦμα κραδαίνοι , </l>
 <l n="1048">κῦμα δὲ πόντου τραχεῖ ῥοθίῳ </l>
 <l n="1049">συγχώσειεν τῶν οὐρανίων </l>
 <l n="1050">ἄστρων διόδους · εἴς τε
 κελαινὸν </l>
 <l n="1051">Τάρταρον ἄρδην ῥίψειε δέμας </l>
 <l n="1052">τοὐμὸν ἀνάγκης στερραῖς δίναις · </l>
 <l n="1053">πάντως ἐμέ γ᾽ οὐ θανατώσει . </l>





 <l n="1054">τοιάδε μέντοι τῶν φρενοπλήκτων </l>
 <l n="1055">βουλεύματ᾽ ἔπη τ᾽ ἔστιν ἀκοῦσαι . </l>
 <l n="1056">τί γὰρ ἐλλείπει μὴ οὐ παραπαίειν </l>
 <l n="1057">ἡ τοῦδ᾽ εὐχή ; τί χαλᾷ μανιῶν ; </l>
 <l n="1058">ἀλλ᾽ οὖν ὑμεῖς γ᾽ αἱ πημοσύναις </l>
 <l n="1059">συγκάμνουσαι ταῖς τοῦδε τόπων </l>
 <l n="1060">μετά ποι χωρεῖτ᾽ ἐκ τῶνδε θοῶς , </l>
 <l n="1061">μὴ φρένας ὑμῶν ἠλιθιώσῃ </l>
 <l n="1062">βροντῆς μύκημ᾽ ἀτέραμνον . </l>





 <l n="1063">ἄλλο τι φώνει καὶ παραμυθοῦ μ᾽ </l>
 <l n="1064">ὅ τι καὶ πείσεις · οὐ γὰρ δή που </l>
 <l n="1065">τοῦτό γε τλητὸν παρέσυρας ἔπος . </l>
 <l n="1066">πῶς με κελεύεις κακότητ᾽ ἀσκεῖν ; </l>
 <l n="1067">μετὰ τοῦδ᾽ ὅ τι χρὴ πάσχειν ἐθέλω · </l>
 <l n="1068">τοὺς προδότας γὰρ μισεῖν ἔμαθον , </l>
 <l n="1069">κοὐκ ἔστι νόσος </l>
 <l n="1070">τῆσδ᾽ ἥντιν᾽ ἀπέπτυσα μᾶλλον . </l>





 <l n="1071">ἀλλ᾽ οὖν μέμνησθ᾽ ἁγὼ προλέγω </l>
 <l n="1072">μη δὲ πρὸς ἄτης θηραθεῖσαι </l>
 <l n="1073">μέμψησθε τύχην , μη δέ ποτ᾽ εἴπηθ᾽ </l>
 <l n="1074">ὡς Ζεὺς ὑμᾶς εἰς ἀπρόοπτον </l>
 <l n="1075">πῆμ᾽ εἰσέβαλεν · μὴ δῆτ᾽ αὐταὶ δ᾽ </l>
 <l n="1076">ὑμᾶς αὐτάς . εἰδυῖαι γὰρ </l>
 <l n="1077">κοὐκ ἐξαίφνης οὐ δὲ λαθραίως </l>
 <l n="1078">εἰς ἀπέρατον δίκτυον ἄτης </l>
 <l n="1079">ἐμπλεχθήσεσθ᾽ ὑπ᾽ ἀνοίας . </l>




 <l n="1080">καὶ μὴν ἔργῳ κοὐκέτι μύθῳ </l>
 <l n="1081">χθὼν σεσάλευται · </l>
 <l n="1082">βρυχία δ᾽ ἠχὼ παραμυκᾶται </l>
 <l n="1083">βροντῆς , ἕλικες δ᾽ ἐκλάμπουσι </l>
 <l n="1084">στεροπῆς ζάπυροι , στρόμβοι δὲ κόνιν </l>
 <l n="1085">εἱλίσσουσι · σκιρτᾷ δ᾽ ἀνέμων </l>
 <l n="1086">πνεύματα πάντων εἰς ἄλληλα </l>
 <l n="1087">στάσιν ἀντίπνουν ἀποδεικνύμενα · </l>
 <l n="1088">ξυντετάρακται δ᾽ αἰθὴρ πόντῳ . </l>
 <l n="1089">τοιάδ᾽ ἐπ᾽ ἐμοὶ ῥιπὴ Διόθεν </l>
 <l n="1090">τεύχουσα φόβον στείχει
 φανερῶς . </l>
 <l n="1091">ὦ μητρὸς ἐμῆς σέβας , ὦ πάντων </l>
 <l n="1092">αἰθὴρ κοινὸν φάος εἱλίσσων , </l>
 <l n="1093">ἐσορᾷς μ᾽ ὡς ἔκδικα πάσχω . </l>



 </body>
 </text>
</TEI>
